༄༅།།བོད་ཀྱི་ནང་བསྟན་དཔེ་ཚོགས་ལྟེ་གནས།།
Tibetan Buddhist Resource Center
Text Scan Input Form - Title Page
Work:
W1KG24826
ImageGroup:
ISBN:
11KG24828
n/a
LCCN:
n/a
Title:
དབུས་གཙང་དམངས་གཞས་ལས་ཚེག་ཁྱིམ་དྲུག་མའི་ལས་ལ་དཔྱད་པ།
dbus gtsang dmangs gzhas las tsheg khyim drug ma'i las la dpyad pa/
to-be-supplied
Author:
to-be-supplied
n/a
Descriptor:
Original Publication:
Place:
Publisher:
I CIL
In/a
n/a
1
Date:
Volume:
Total Volumes:
TBRC Pages:
VIL
Introductory Pages:
Text Pages:
Scanning Information:
n/a
Scanned at Tibetan Buddhist Resource Center, 1430 Massachusetts Avenue, Cambridge,
MA 02138, USA.



ས་ཆག་ཁྱམ་དྲུག་མའི་ལུས་ཁོས་དཔྱད་ཕྲ།
དབས་ག་ཚཔ་དམངས་གཞས་ལས་
ཚིག་ཁྱིམ་དྲུག་པའི་ལམ་དཔྱད་
སྤེན་པ་རྒྱ་མཚོས་བརྩམས། ། ན་མི་རིགས་དཔེ་སྐྲུན་ཁང་།
1 SBN 978-7-105- ། ༢ 60། -)
མི་རིགས་དཔེ་སྐྲུན་ཁང་།
9787 ། 05 ༢ 160 10 >
ཚོ： 15.007c



དབུས་གཙང་དམངས་གཞས་
ལས་ཚེག་ཁྱིམ་དྲུག་མའི་
ལུས་ལ་དཔྱད་པ།
སྤེན་པ་རྒྱ་མཚོས་བརྩམས།
མི་རིགས་དཔེ་སྐྲུན་ཁང་།



དབུས་གཙང་དམངས་གཞས་ལས་ཚེག་ཁྱིམ་དྲུག་མའི་ལུས་ལ་དཔྱད་པ།
དཀར་ཆག
，
（1)
ལོར་ལ..........
ཟ... (2)
གླེང་གཞི།.......…...
ལེའུ་དང་པོ། བོད་ཀྱི་དམངས་གཞས་ཀྱི་བྱུང་རིམ་སྐོར་སྤྱིར་
གླེང་བ།..
............... (1)
དང་པོ། “དམངས་གཞས་” ཞེས་པའི་མིང་གི་མཆེད་
ཁུངས་བཤད་པ།
........ （2)
གཅིག “དམངས་གཞས་་ ཞེས་པའི་ཐ་སྙད་དེའི་འབྱུང་
ཁུངས།...............
གཉིས། བོད་ཀྱི་དམངས་ཁྲོད་དུ་དར་བའི་དམངས་གཞས་ཀྱི་
འབོད་ཚུལ།….............
གཉིས་པ། ལོ་རྒྱུས་ལས་འཕྲོས་ཏེ་དམངས་གཞས་ཀྱི་
གོ་དོན་བཤད་པ།……………...
གསུམ་པ། བོད་ཀྱི་དམངས་ཁྲོད་གླུ་གཞས་ཀྱི་ཐོག་མའི་
འབྱུང་ཚུལ།
བཞི་པ། བོད་ཀྱི་དམངས་གཞས་ཀྱི་འཕེལ་རིམ་
མདོར་བསྡུས། ...
，，.. (7)
•.བས• (12)
..... (20 )
(26)



དཀར་ཆག་
གཅིག གདོད་མའི་དུས་སྐབས་ཀྱི་དམངས་གཞས།….…..….………..(26)
གཉིས། བཙན་པོའི་དུས་རབས་སྔ་མའི་སྐབས།…......….……… (31)
གསུམ། བཙན་པོའི་དུས་རབས་ཕྱི་མའི་སྐབས། .…...…....………….( 37)
བཞི། སིལ་བུའི་དུས་རབས་ཚུན་ཆད་ཀྱི་གླུ་ཚིག་སྐོར། .........（43)
ལེའུ་གཉིས་པ། དམངས་གཞས་ཀྱི་ཚེག་ཁྱིམ་དྲུག་མའི་ལུས་ཀྱི་
བྱུང་རིམ་གླེང་བ།……...…..... .................….…………………….. ( 55）
དང་པོ། གནའ་རབས་ཀྱི་ཚེག་ཁྱིམ་དྲུག་མའི་ལུས་ཀྱི་སྐོར།
...….…
(58)
.......- (95)
༤，，，
( 98）
གཉིས་པ། དུས་རབས་བཅུ་གསུམ་ཚུན་ཆད་ཀྱི་ཚེག་ཁྱིམ་
དྲུག་མའི་འཕེལ་ཚུལ་སྐོར། ....….….….......……...…......(71)
ལེའུ་གསུམ་པ། ཚེག་ཁྱིམ་དྲུག་མའི་དམངས་གཞས་ཀྱི་ཁྱད་
ཆོས་སྐོར་གླེང་བ།….......
དང་པོ། དམངས་གཞས་ཀྱི་རིགས་སྣ་ཚོགས་ལ་ཁྱབ་
པའི་ཁྱད་ཆོས་ལྡན་པ། ..…...
གཉིས་པ། བརྗོད་དོན་ཕུན་སུམ་ཚོགས་པའི་ཁྱད་ཆོས་
ལྡན་པ།.................
.……………..(107)
གཅིག དམའ་རིམ་ངལ་རྩོལ་པའི་སྐྱོ་སྡུག་གི་ལས་དབང་
མཚོན་པ། ............…….......
གཉིས། ལོ་རྒྱུས་ཐོག་ཐོན་པའི་བྱ་བ་གལ་ཆེན་རིགས་
མཚོན་པ། ....……..………………..
（108)
（ 113}



དབུས་གཙང་དམངས་གཞས་ལས་ཚེག་ཁྱིམ་དྲུག་མའི་ལུས་ལ་དཔྱད་པ།
........（119)
.. ( 139)
གསུམ། ཐོན་སྐྱེད་ངལ་རྩོལ་ལ་དགའ་བའི་ཚོར་འདུ་
མཚོན་པ། ...……………………...
བཞི! ཆོས་པ་ངོན་པའི་མ་རུང་སྤྱོད་ངན་ལ་སུན་འབྱིན་
བྱེད་པ། ....
..... 123）
ལྔ། གཞོན་ནུ་ཕོ་མོའི་དྭངས་གཙང་བརྩེ་དུང་མཚོན་པ། ....……..（128)
དྲུག བོད་ཀྱི་ཡུལ་སྲོལ་གོམས་གཤིས་མཚོན་པ། ..….…………..…… (134）
གསུམ་པ། ཚེག་ཁྱིམ་དྲུག་མའི་དམངས་གཞས་ཀྱི་སྒྱུ་
རྩལ་ཁྱད་ཆོས། .......…..
གཅིག སྒྱུ་རྩལ་མཚོན་ཐབས་ཕུན་སུམ་ཚོགས་པ།.……….…………………..(140)
གཉིས། ལུས་ཀྱི་རྣམ་པ་སྟབས་བདེ་ཞིང་གཅིག་བསྡུས་ཆེ་བ། ...（144)
གསུམ། འཆར་སྒོ་ཕུན་སུམ་ཚོགས་ལ་གཟུགས་སྣང་དོད་པ།….……..(147)
ལེའུ་བཞི་པ། ཚེག་ཁྱིམ་དྲུག་མའི་དམངས་གཞས་དང་རྩོམ་
རིག་གི་རྣམ་པ་གཞན་དག་བར་གྱི་འབྲེལ་བ།…….….…..…...(155)
དང་པོ། ཚེག་བར་དྲུག་མའི་དམངས་གཞས་དང་
དམངས་སྒྲུང་དབར་གྱི་འབྲེལ་བ།..........
གཉིས་པ། ཚེག་བར་དྲུག་མའི་དམངས་གཞས་དང་
གཏམ་དཔེའི་དབར་གྱི་འབྲེལ་བ།.…….….…...….……….….…......(166)
གསུམ་པ། ཚེག་བར་དྲུག་མའི་དམངས་གཞས་དང་
བརྩམས་སྒྲུང་དབར་གྱི་འབྲེལ་བ། .….…....................(174)
-，-...( 159)
•( 166)



དཀར་ཚོག
... ( 190)
………….…. （21)
ལེའུ་ལྔ་པ། ཚངས་དབྱངས་རྒྱ་མཚོའི་མགུར་གླུ་དང་དམངས་
གཞས་བར་གྱི་འབྲེལ་བ།……...
དང་པོ། དམངས་གཞས་ཀྱིས་གསུང་མགུར་དེའི་མཚོན་
བྱེད་རྣམ་པའི་ཐད་ཐེབས་པའི་ཤུགས་རྐྱེན། ....…....( 195)
གཉིས་པ། དམངས་གཞས་ཀྱིས་གསུང་མགུར་དེའི་བརྗོད་
བྱའི་ནང་དོན་ཐད་ཐེབས་པའི་ཤུགས་རྐྱེན། .…...….....( 205)
གསུམ་པ། གསུང་མགུར་གྱིས་དམངས་གཞས་ལ་ཐེབས་
པའི་ཤུགས་རྐྱེན། ...…….....…..
ལེའུ་དྲུག་པ། ཚེག་བར་དྲུག་མའི་དམངས་གཞས་ཀྱི་ཚིག་
སྦྱོར་ཁྱད་ཆོས་རགས་ཙམ་གླེང་བ། ....……...……..…….……………………(218)
དང་པོ། ཚིག་གི་གཅོད་མཚམས་ཀྱི་སྐོར། ....…….......( 220)
གཉིས་པ། སླར་བསྡུའི་ཕྲད་ཀྱི་ངག་ཐོག་གི་རྣམ་པ། .....(222)
གསུམ་པ། དམིགས་བསལ་གྱི་ཚིག་ཕྲད་སྐོར། ..….....….(226)
བཞི་པ། ཚིག་རྐང་ཁ་སྐོང་བྱེད་ཐབས་སྐོར།.......…...(230)
ལྔ་པ། དམིགས་བསལ་གྱི་ངག་སྦྱོར་བྱེད་སྟངས།………...…... (236)
མཇུག་བྱང་། .....
ཟུར་ལྟའི་དཔྱད་ཡིག ...……..…....….….....….….…..…..……….….. (245)
ཐུགས་རྗེ་ལེགས་འབུལ་ཞུ་ཡིག.…………………….….....…....... (252）
•... （ 242)



དངུས་གཙང་དམང ས་གཞུས་ལས་ཚེག་ཁྱིམ་དྲུག་མའི་ལུས་ལ་དཔྱད་པ།
གླེང་གཞི།
དམངས་ཁྲོད་གླུ་གཞས་ནི་མིའི་རིགས་ཀྱི་རྩོམ་རིག་སྒྱུ་རྩལ་གྱི་
ཁྲོད་ནས་དར་སྔ་ཤོས་ཀྱི་སྐད་ཆའི་སྒྱུ་རྩལ་ཞིག་ཡིན། དེ་ནི་རྒྱ་ཆེའི་
ངལ་རྩོལ་མི་དམངས་ཀྱིས་མཉམ་སྡེབ་ཀྱི་ཐོག་ནས་གསར་རྩོམ་བྱས་
པའི་ངག་ཐོག་གི་སྙན་ངག་ཡིན་ཞིང་གནའ་ནས་ད་བར་དམངས་
གཞས་དང་མང་ཚོགས་ཀྱི་འཚོ་བའི་དབར་ལུས་དང་གྲིབ་མ་བཞིན་
ཕན་ཚུན་བྲལ་ཐབས་མེད་པར་དུས་དང་རྣམ་པ་ཀུན་དུ་མཉམ་དུ་
འགྲོགས་ནས་དར་འཕེལ་བྱུང་ཡོད་པ་རེད། །
དེར་བརྟེན་རང་རེ་གངས་ཅན་ཡུལ་འདིའི་རྩོམ་རིག་སྒྱུ་རྩལ་གྱི་
ཞིང་སར་ཡང་ཆེས་ཐོག་མར་འབུས་པའི་ངག་རྩོམ་གྱི་མྱུ་གུ་ནི་
འཛམ་གླིང་ཡུལ་གྲུ་སྤྱི་དང་འདྲ་བར་གདོད་མའི་མེས་པོ་རྣམས་ཀྱི་
ངག་ནས་ཐོན་པའི་སྙན་ངག་གམ་དམངས་གཞས་ཀྱི་རིགས་རྣམས་
ཡིན། །
བོད་ཀྱི་དམངས་ཁྲོད་གླུ་གཞས་ནི་ཤིན་ཏུ་ཕུན་སུམ་ཚོགས་ཤིང་
གྲངས་མང་བས་ན་བོད་མི་རིགས་ལ་གླུ་གར་གྱི་རྒྱ་མཚོ་ཞེས་པའི་
སྙན་གྲགས་བྱུང་ཞིང་། དམངས་གཞས་དེ་དག་ལས་བོད་རིགས་ཀྱི་
ཐུན་མོང་མ་ཡིན་པའི་གཤིས་རྒྱུད་དང་སེམས་ཁམས་མཚོན་པ་མ་
ཟད་དམིགས་བསལ་གྱི་གནས་སྡོད་ཁོར་ཡུག་དང་། ཡུལ་གོམས་



གླེང་གཞི།
གཤིས་ལུགས། ཐོན་སྐྱེད་ཀྱི་རྣམ་པ། འཚོ་བ་སྐྱེལ་སྟངས་སོགས་
ཕྱོགས་མང་པོའི་སྣང་ཚུལ་མཚོན་ཐུབ་པས་དམངས་གཞས་ནི་བོད་
མི་རིགས་ལ་རྒྱུས་མངའ་བྱ་བའི་མེ་ལོང་ལྟ་བུར་གྱུར་ཡོད། །
བོད་ཀྱི་དམངས་ཁྲོད་གླུ་གཞས་ཀྱི་བརྗོད་བྱའི་ནང་དོན་གཏིང་
ཟབ་པ་མ་ཟད། རྗོད་བྱེད་ཚིག་གི་རྣམ་པ་ཕུན་སུམ་ཚོགས་པས་ན་
དམངས་གཞས་དེ་རྣམས་ཀྱིས་རྩོམ་རིག་གི་ཁྱ བ་ཁོངས་ནང་དུ་
གཞན་གྱིས་ཚབ་བྱེད་ཐབས་མེད་པའི་གནས་བབ་བཟུང་ཡོད་
སྟབས་དམངས་ཁྲོད་གླུ་གཞས་ལ་བསྐྱར་དུ་ཞིབ་འཇུག་བྱས་ནས་
དེའི་བྱེད་ནུས་ལ་ཉམས་ཞིབ་དང་། འཕེལ་འགྱུར་གྱི་ཆོས་ཉིད་ལ་
ཤེས་རྟོགས་བྱས་ཏེ་བོད་ཀྱི་དམངས་ཁྲོད་རྩོམ་རིག་གི་བྱ་གཞག་ཁྲོད་
དུ་དམངས་གཞས་ཀྱིས་དེ་བས་ལྷག་པའི་ཕན་ནུས་འབྱིན་ཐུབ་པ་བྱ་
རྒྱུ་ནི་གལ་འགངས་ཆེ་བའི་བྱ་བ་ཞིག་ཡིན། །
མ་གཞི་བོད་རིག་པའི་བྱ་གཞག་དབྱར་མཚོ་རྒྱས་པ་ལྟ་བུའི་དེང་
གི་དུས་འདིར་བོད་ཀྱི་རྩོམ་རིག་སྤྱི་ཙམ་མ་ཟད་དམངས་ཁྲོད་རྩོམ་
རིག་གི་ཞིབ་འཇུག་ལས་དོན་ཡང་ཉིན་རེར་གཏིང་ཇེ་ཟབ་དང་རྒྱ་
ཇེ་ཆེར་འགྲོ་བཞིན་པ་ནི་ཤིན་ཏུ་དགའ་འོས་པའི་བྱ་བ་ཞིག་ཡིན།
འོན་ཀྱང་ད་བར་དུ་བོད་ཀྱི་དམངས་གཞས་ལ་ཆེད་དུ་དམིགས་ནས་
ཞིབ་འཇུག་བྱས་པའི་བརྩམས་ཆོས་ཧ་ཅང་ཉུང་ཞིང་། ལྷག་པར་དུ་
རང་སྐད་ཀྱི་ཐོག་ནས་བྲིས་པའི་ཞིབ་འཇུག་གི་བརྩམས་ཆོས་ནི་
མཐོང་རྒྱུ་དཀོན་ལ་རྩོམ་ཡིག་རེ་ཟུང་ཡོད་ནའང་དམངས་གཞས་ཀྱི་
བྱེ་བྲག་རིགས་གཅིག་གམ་ཆ་ཤས་ཆུང་ངུ་དཔྱད་གཞིར་བྱས་པ་ལས་



དབུས་གཙང་དམངས་གཞས་ལས་ཚེག་ཁྱིམ་དྲུག་མའི་ལུས་ལ་དཔྱད་པ
ཆ་ཚང་ཞིང་བརྒྱུད་རིམ་ལྡན་པའི་ཞིབ་འཇུག་བྱས་པ་ཤིན་ཏུ་ཉུང་
ངོ༌། །
དེར་བརྟེན་མིག་སྔའི་བོད་ཀྱི་དམངས་གཞས་ཀྱི་ཞིབ་འཇུག་
ལས་ཀ་ནི་ཅུང་ཟད་ཐར་ཐོར་དང་རབ་རིབ་ཀྱི་ཞིབ་འཇུག་གནས་
སྟངས་སུ་ལུས་ཡོད་པ ས་སླད་ཕྱིན་དེ་བས་འཐུས་སྒོ་ཚང་ཞིང་
བརྒྱུད་རིམ་ལྡན་པའི་ཞིབ་འཇུག་ལམ་བུར་ཁ་ལོ་བསྒྱུར་དགོས་པ་
ནི་དེང་དུས་ཀྱི་བོད་ཀྱི་དམངས་གཞས་ཞིབ་འཇུག་ལས་ཀའི་འཕེལ་
ཕྱོགས་གཙོ་བོ་ཞིག་ཡིན། མ་གཞི་ཞིབ་འཇུག་ཇི་ལྟར་བྱེད་པའི་
འཕེལ་ཕྱོགས་ཁ་གསལ་ཆགས་ཟིན་མོད་ད་ལྟའི་ཆར་དམངས་
གཞས་ལ་ཞིབ་འཇུག་བྱེད་པའི་བྱ་བ་ནི་གོང་དུ་སྨོས་ཟིན་པ་ལྟར་
དུས་དང་འགལ་རྐྱེན་སྣ་ཚོགས་ཀྱི་དབང་གིས་ད་དུང་འགོ་ཚུགས་
ཙམ་གྱི་ཐོག་མའི་དུས་རིམ་དུ་གནས་ཡོད། །
མདོར་ན་ད་ཕན་ཐོན་ཟིན་པའི་འབྲེལ་ཡོད་དཔེ་དེབ་ཁག་གི་
ནང་དམངས་གཞས་སྐོར་རགས་རིམ་ཙམ་གླེང་སློང་བྱུང་ཡོད་
ནའང་གཞི་ཁྱོན་དང་གཏིང་ཚད་གང་ས་ནས་བརྒྱུད་རིམ་ལྡན་ལ་
འཐུས་སྒོ་ཚང་བ་ཞིག་མ་བྱུང་ཞིང་། དེ་དག་ནི་གླུ་སྣ་རེ་གཉིས་
དཔྱད་ཡུལ་དུ་བྱས་པ་ཁོ་ན་ཡིན་སྟབས་དམངས་གཞས་ཞིབ་འཇུག་
གི་བྱ་བའི་ཁྱབ་ཁོངས་ནང་དུ་ད་ལྟའི་ཆར་ཆ་ཚང་ཞིང་བརྒྱུད་རིམ་
ལྡན་པའི་དཔྱད་བརྗོད་ཅེས་པ་ནི་གླེང་ཐབས་བྲལ་བ་ཡིན།
དེས་ན་འདིར་ཁོ་བོས་རང་ཅག་གངས་ཅན་ཡུལ་གྱི་དམངས་
གཞས་ཀྱི་རྒྱ་མཚོ་ལས་འཕྲོས་ཏེ་དབུས་གཙང་དམངས་གཞས་ཀྱི་



གླེང་གཞི།
ཚབ་མཚོན་ལྟ་བུར་གྱུར་པའི་ཚེག་བར་དྲུག་མའི་ལུས་དེའི་ཐོག་
མའི་འབྱུང་ཁུངས་དང་། བར་གྱི་འཕེལ་ཚུལ། ད་ལྟའི་གནས་
སྟངས་བཅས་ཁུངས་སྣེར་བཟུང་ནས་ཚེག་བར་དྲུག་མའི་ལུས་ཀྱི་
བྱུང་རིམ་དང། བརྗོད་བྱའི་ནང་དོན་དང༌། ཚིག་སྦྱོར་གྱི་རྣམ་པ།
དེའི་རྒྱུན་འཛིན་དང་འཕེལ་རྒྱས། དེ་བཞིན་ངག་རྩོམ་གྱི་རྣམ་པ་
དེས་རྩོམ་རིག་གི་རྣམ་པ་གཞན་དག་ལ་ཐེབས་པའི་ཤུགས་རྐྱེན་
སོགས་ལ་ཅུང་ཟད་ཆ་ཚང་ཞིང་བརྒྱུད་རིམ་ལྡན་པའི་དཔྱད་ཞིབ་
དང་གདེང་འཇོག་ཅིག་བྱ་ཐུབ་པའི་འབད་འབུངས་བྱས་ཏེ་
དམངས་གཞས་ཀྱི་རྣམ་པ་དེའི་རིན་ཐང་བསྐུར་དུ་མངོན་པར་བྱ་
རྒྱུ་ནི་བདག་གི་དཔྱད་རྩོམ་འདི་འབྲི་བའི་དམིགས་ཡུལ་ཡིན་ཞིང་།
དེ་ལྟར་ཡང་དག་པའི་རྩོམ་རིག་གཞུང་ལུགས་ཀྱིས་རྩོམ་རིག་གི་བྱ་
གཞག་གོང་འཕེལ་འགྲོ་བར་ཞབས་འདེགས་ཞུ་རྒྱུ་ནི་གལ་འགངས་
ཤིན་ཏུ་ཆེ་བས་ན་ཁོ་བོས་དཔྱད་རྩོམ་འདིའི་ནང་དུ་དབུས་གཙང་
དམངས་གཞས་ཀྱི་ཁྱབ་ཁོངས་ལས་ཚེག་ཁྱིམ་དྲུག་མའི་ལུས་ཀྱི་ཆ་
གང་སར་ཉམས་ཞིབ་གནད་སྨིན་ཞིག་ཡོང་ཆེད་དེང་རབས་ཀྱི་
མཁས་པའི་ཞལ་སྒོ་ལས་བལྟམས་པའི་རྩོམ་རིག་སྤྱི་དང་དེ་བས་ཀྱང་
དམངས་ཁྲོད་རྩོམ་རིག་སྐོར་གྱི་གཞུང་ལུགས་ཀྱི་དགོངས་ཚུལ་རྒྱབ་
རྟེན་དུ་བྱས་ནས་དབྱེ་ཞིབ་གང་ཐུབ་བྱས་ཏེ་གཅིག་ནས་བོད་རིགས་
ངལ་རྩོལ་མི་དམངས་ཀྱི་ཐུན་མོང་མ་ཡིན་པའི་སེམས་ཁམས་དང་
ག ཤིས་སྤྱོད་ལ་གོམ་གང་མདུན་སྤོས་ཀྱིས་ཤེས་རྟོགས་དང་རྒྱུས་
མངའ་ཡོང་བ་བྱ་རྒྱུ་མ་ཟད། ལྷག་པར་དུ་བོད་ཀྱི་དམངས་ཁྲོད་



དབུས་གཙང་དམངས་གཞས་ལས་ཚེག་ཁྱིམ་དྲུག་མའི་ལུས་ལ་དཔྱད་པ།
རྩོམ་རིག་གི་གཞུང་ལུགས་ཀྱི་མ་ལག་འགྲུབ་པར་འབད་བརྩོན་ཅི་
ནུས་ཀྱིས་མ་ལག་དེ་ཉིད་སྒོ་ཀུན་ནས་འཐུས་ཚང་ཞིག་ཡོང་བར་
སྐུལ་འདེད་བྱ་རྒྱུ་དང་། བོད་ཀྱི་དམངས་གཞས་ཀྱི་རིག་རྩལ་སྔར་
བས་དར་འཕེལ་ཡོང་བར་ཞབས་འདེགས་ཞུ་རྒྱུ་སོགས་གཏིང་ཟབ་
པའི་དོན་སྙིང་ལྡན་པར་སེམས། འོན་ཀྱང་རང་ཉིད་ཀྱི་རྩོམ་རིག་
ཤེས་བྱའི་བྱང་ཚད་ཀྱིས་མ་འདེང་བ་དང་། དཔྱད་གཞིའི་ཡིག་
རིགས་ཀྱིས་ཕོངས་པ། དཔྱད་བརྗོད་གནད་དུ་མ་འཁེལ་བ། ཞིབ་
འཇུག་གཏིང་སར་མ་རྙོབ་པ་སོགས་རྒྱུ་རྐྱེན་འདྲ་མིན་གྱིས་རྐྱེན་པས་
ནོངས་འགལ་གྱི་ཆ་ཤས་མི་ཉུང་བ་ཡོད་ངེས་པས་མཁྱེན་སྤྱན་
ཡངས་པའི་དགེ་བའི་བཤེས་གཉེན་རྣམས་དང་། དེ་བཞིན་འབྲེལ་
ཡོད་མཁས་དབང་རྣམས་ཀྱིས་སྐྱོན་བརྗོད་མཛད་པར་ཞུ།



ལེའུ་དང་པོ། བོད་ཀྱི་དམངས་གཞས་ཀྱི་བྱུང་རིམ་སྤྱིར་གླེང་བ།
ལེའུ་དང་པོ། བོད་ཀྱི་དམངས་གཞས་ཀྱི་
བྱུང་རིམ་སྐོར་སྤྱིར་གླེང་བ།
འདིར་གང་བརྗོད་པར་འདོད་པའི་དོན་དེ་ཅུང་ཟད་ཆ་ཚང་
ཞིང་ཞིབ་ཆ་ལྡན་པ་ཞིག་ཡོང་ཆེད་སྔོན་ལ་དམངས་གཞས་ཞེས་
པའི་ཐ་སྙད་དེའི་འབྱུང་སྟངས་དང་། གོ་དོན། དེ་བཞིན་བོད་ཀྱི་
དམངས་གཞས་ཀྱི་འབྱུང་རྐྱེན་དང་འཕེལ་རིམ་ཇི་ཡིན་སོགས་ཅུང་
ཟད་གླེང་སློང་བྱེད་པའི་དགོས་པ་ཆེ་བ་སྟེ། སྤྱིར་རིག་ཚན་གང་
ཞིག་ཡིན་ཀྱང་དང་ཐོག་ཚབ་མཚོན་དུ་གྱུར་པའི་ཐ་སྙད་ཀྱི་ངོས་
འཛིན་ནས་རིམ་བཞིན་དེའི་ངོ་བོ་དང་ཁྱད་ཆོས་སོགས་ཞིབ་ཕྲའི་
ནང་དོན་ལ་འཇུག་པ་ནི་མིའི་རིགས་ཀྱི་བསམ་བློའི་ངོས་འཛིན་གྱི་
ཆོས་ཉིད་ལ་བསྟུན་པའི་རིག་ལམ་ཞིག་ཡིན་ལ། རིག་གཞུང་ཁྱབ་
ཁོངས་སུ་ཚང་མས་མ་གྲོས་གཅིག་མཐུན་ངང་ལག་བསྟར་བྱེད་པའི་
བགྲོ་གླེང་བྱ་ཐབས་ཤིག་ཡིན་པ་མ་ཟད། སྔོན་བྱོན་དམ་པ་རྣམས་
ཀྱིས་བརྩི་སྲུང་མཛད་པའི་ལམ་སྲོལ་ཞིག་ཀྱང་ཡིན་པས་ཁོ་བོས་
ཀྱང་དབུས་གཙང་དམངས་གཞས་ལས་བྱུང་བའི་ཚེག་ཁྱིམ་དྲུག་



དབུས་གཙང་དམངས་གཞས་ལས་ཚེག་ཁྱིམ་དྲུག་མའི་ལུས་ལ་དཔྱད་པ།
མའི་ལུས་དེས་བོད་ཀྱི་དམངས་གཞས་སྤྱི་ཡོངས་ཀྱི་ཁྲོད་དུ་བཟུང་
བའི་གནས་བབ་ལ་ངོས་འཛིན་གནད་སྨིན་ཞིག་ཡོང་བའི་འདུན་
པས་བསྐུལ་ཏེ་ཐོག་མར་དམངས་གཞས་ཀྱི་ཐ་སྙད་ནས་འགོ་
བཙུགས་ཏེ་དཔྱད་བརྗོད་ཀྱི་ལས་ལ་ཞུགས་ཁུལ་ལགས།
དང་པོ། “དམངས་གཞས་” ཞེས་པའི་མིང་
གི་མཆེད་ཁུངས་བཤད་པ།
གཅིག “དམངས་གཞས་” ཞེས་པའི་ཐ་སྙད་དེའི་འབྱུང་ཁུངས།
དམངས་གཞས་ནི་མི་དམངས་མང་ཚོགས་ཀྱི་ངལ་རྩོལ་ལས་
ཐོན་པའི་འབྲས་བུ་ངོ་མཚར་ཅན་ཞིག་ཡིན། དེ་ལས་མི་དམངས་
ཀྱི་འཚོ་བ་དང་། རྣམ་འགྱུར། བསམ་བློ། རེ་འདོད་སོགས་མངོན་
ཡོད། དེའི་ནང་མིའི་རིགས་ཀྱི་ལོ་ངོ་སྟོང་ཕྲག་ལྷག་རིང་གི་འཚོ་
བའི་ཉམས་མྱོང་འདུས་ཡོད་ཅིང་། ཤིན་ཏུ་རིང་བའི་ལོ་རྒྱུས་འཕེལ་
རིམ་གྱི་འགྲོ་ལམ་བརྒྱུད་དམངས་གཞས་དེ་དག་ལས་མི་དམངས་ཀྱི་
འོད་སྟོང་འབར་བའི་བློ་གྲོས་ཀྱི་འོད་སྣང་འཚེར་བཞིན་ཡོད།
དམངས་གཞས་ཀྱིས་རྒྱ་ཆེའི་ངལ་རྩོལ་མི་དམངས་ཀྱི་དོན་
དངོས་འཚོ་བ་དང་། བསམ་བློའི་བརྩེ་དུང་། ཡིད་ཀྱི་འདུན་པ་
སོགས་སྙན་འཇེབས་ལྡན་པའི་སྟངས་སྟབས་དང་དབྱངས་འགྲོས་
ལ་བརྟེན་ནས་ཇི་མ་ཇི་བཞིན་མཚོན་པར་བྱེད་ཅིང་། དེ་ནི་
དམངས་ཁྲོད་རྩོམ་རིག་གི་ཁོངས་ནས་གྲངས་ཚད་མང་ཤོས་དང་



ལེའུ་དང་པོ། བོད་ཀྱི་དམངས་གཞས་ཀྱི་བྱུང་རིམ་སྤྱིར་གླེང་བ།
རྣམ་པ་ཕུན་སུམ་ཚོགས་ཤོས་ཤིག་ཡིན་པས་དམངས་ཁྲོད་རྩོམ་རིག་
གི་རྣམ་པ་གལ་ཆེན་ཞིག་ཡིན་པ་སྨོས་ཅི་དགོས། དེས་ན་སྔོན་ལ་
འདིར་དམངས་ཁྲོད་རྩོམ་རིག་གི་རྣམ་པ་གང་དེའི་ཐ་སྙད་ཀྱི་འབྱུང་
སྟངས་ཇི་ཡིན་མདོ་ཙམ་བཤད་པར་བྱའོ། །
“དམངས་གཞས་ " （ དམངས་གླུ་ཡང་ཟེར་）ནི་ “དམངས་ཁྲོ་
ད་གླུ་གཞས་” ཞེས་པའི་བསྡུས་མིང་ཡིན་ཞིང་དེ་ནི་དུས་ཕྱིས་བྱུང་
བའི་ཐ་སྙད་ཅིག་ཡིན་པ་ལས་སྔར་ནས་རང་སྐད་དུ་དེ་འདྲའི་
འབོད་སྲོལ་ཞིག་ཆགས་མེད། ཐ་སྙད་དེ་ནི་དུས་རབས་ཉི་ཤུ་པའི་
དུས་དཀྱིལ་ཙམ་ལ་བྱུང་བའི་གསར་ཐོན་གྱི་མིང་ཚིག་ཅིག་ཡིན།
དུས་ཚོད་ཀྱི་འགྱུར་བ་དང་བསྟུན་ནས་རང་ཅག་བོད་མི་རྣམས་མི་
རིགས་གཞན་པ་དང་ཕན་ཚུན་འབྲེལ་འདྲིས་ཀྱི་ཁོམ་པ་ཟམ་མི་
ཆད་པ་བྱུང་བ་མ་ཟད་རྒྱ་རིགས་ལ་སོགས་མཐའ་འཁོར་མི་རིགས་
གཞན་པའི་སྔོན་ཐོན་རིག་གནས་ཀྱི་ཤུགས་རྐྱེན་འོག་ད་གཟོད་
གསར་དར་གྱི་མིང་ཚིག་སྣ་ཚོགས་ཤིག་མི་རྣམས་ཀྱི་ངག་ལམ་དུ་
འབྱམས་པར་འགྱུར་ཞིང༌། ད་ཆ་ “དམངས་གཞས་” ཞེས་པའི་ཐ་
སྙད་ཀྱང་རིམ་བཞིན་མི་རྣམས་ཀྱིས་ཡོངས་གྲགས་སུ་དང་ལེན་བྱེད་
མུས་ཡིན།
“ དམངས་གཞས་” སམ་ “ དམངས་ཁྲོད་གླུ་གཞས་ ” ཞེས་པའི་
འབྱུང་གཞི་དངོས་ནི་རྒྱ་ཡིག་གི་ “ 1 , ” དང་ “ Ec.tj : " ཞེས་པའི་
ཐ་སྙད་དེ་གཉིས་སོ་སོར་ཐད་བསྒྱུར་བྱས་པ་ལས་བྱུང་བ་ཞིག་ཡིན།
ང་ཚོས་བསམས་དགོས་པ་ཞིག་ནི་གོང་གི་རྒྱ་ཡིག་ལས་བྱུང་བའི་ “ ཨར་



དབུས་གཙང་དམངས་གཞས་ལས་ཚེག་ཁྱིམ་དྲུག་མའི་ལུས་ལ་དཔྱད་པ།
in " ཞེས་པའི་མིང་ཚིག་དེ་ནི་གོ་དོན་གཉིས་ལྡན་ཞིག་ཡིན་ཏེ་ཚིག་
འབྲུ་སྔ་མ་དེ་ལ་གླུའམ་གཞས་ཀྱི་གོ་དོན་ཡོད་པས་གོ་སླ་ཞིང་། ཚིག་
འབྲུ་ཕྱི་མ་ནི་ཚིག་སྦྱོར་ཐད་གླུ་ཚིག་དང་ཆ་འདྲ་ཡང་ཚད་མཐུན་གྱི་
གཞས་གདངས་ལ་བརྟེན་ནས་ལེན་སྲོལ་མེད་པར་སྙན་ངག་གྱེར་བ་
ལྟར་འོས་འཚམས་ཀྱི་སྒྲ་གདངས་སུ་གྱེར་ནས་འདོན་པས་ “ངག་མ་
གླུའི་” ངག་རྩོམ་རིགས་ཤིག་ཡིན། བོད་ཀྱི་དམངས་ཁྲོད་དུ་དེ་འདྲའི་
ངག་རྩོམ་གྱི་རྣམ་པ་མེད་པ་མིན་ནའང་འོས་འཚམས་ཀྱི་མིང་ཞིག་
བྱུང་མེད། དེར་བརྟེན་ “ gcig ཞེས་པའི་མིང་དེ་ད་ཕན་བོད་རྒྱ་ཐ་
སྙད་ཤན་སྦྱར་གྱི་མིང་མཛོད་དག་གི་ནང༌ “ ཡུལ་གླུ་” ཞེས་བསྒྱུར་
འདུག་མོད་འོན་ཀྱང་ཞིབ་པར་བསམས་ན་བོད་སྐད་ཀྱི་ནང་འོལ་སྤྱི་
ཙམ་ལས་ཆ་ཚང་བར་ཐོད་མཚུངས་སུ་འགྱུར་ཐུབ་མེད་པ་གསལ་པོ་
ཡིན། །
རྒྱ་རིགས་ཀྱི་ངག་ཐོག་ཏུ་ཡོངས་སུ་འབྱམས་པའི་ “ དམངས་
གཞས་” ཞེས་པ་དེ་ཡང་ནུབ་ཕྱོགས་རིག་གནས་ཀྱི་ཤན་ཞུགས་འོག་
བྱུང་བའི་གསར་དར་ཐ་སྙད་ཅིག་ཡིན་འདུག ཚང་མས་མཁྱེན་
གསལ་བཞིན་ “ དམངས་ཁྲོད་རྩོམ་རིག་” ནི་ “དམངས་སྲོལ་རིག་
པའི་” ཁོངས་སུ་གཏོགས་པ་ཡིན་ཞིང་དེ་ནི་དུས་རབས་བཅུ་དགུ་པ
འི་འགོ་སྟོད་དུ་ “ དམངས་སྲོལ་རིག་པ་” དེ་ཡོ་རོབ་གླིང་དུ་ཐོག་མར་
དར་བ་ནས་བཟུང་རིམ་བཞིན་འཐུས་སྒོ་ཇེ་ཚང་དུ་སོང་བ་དང་
སྦྲགས་ “དམངས་སྲོལ་" དང་ “དམངས་གཞས་” ལ་སོགས་པའི་ཚན་
རིག་གི་ཐ་སྙད་དེ་དག་ཐོན་འགོ་ཚུགས་པ་ཡིན་འདུག དེ་ཡང་



ལེའུ་དང་པོ། བོད་ཀྱི་དམངས་གཞས་ཀྱི་བྱུང་རིམ་སྤྱིར་གླེང་བ།
མཁྱེན་ལྡན་མ་ཝང་ཅོན་གྱིས་རྩོམ་སྒྲིག་མཛད་པའི་ 《དམངས་སྲོལ་
རིག་པ་སྤྱི་བཤད་》ལས་ ས ༡ ༨༤༦ལོར《ཡ་ཏེན་ཎ་ལྷ་ཁང་ཞེས་
པའི་དུས་དེབ་ལ་བསྲིངས་པའི་ཡི་གེའི་ནང་དབྱིན་ཇིའི་གནའ་
དཔྱད་རིག་པ་བ་ཐང་མུའུ་སི་ཡིས་ ་ fofklore! (དམངས་སྲོལ་རིག་
པ་）ཞེས་པའི་ཚིག་འདི་སྤྱད་ནས་གསར་དར་གྱི་རིག་པ་དེ་སྙིང་
བསྡུས་བྱ་དགོས་ཚུལ་བཤད་” (1）ཅེས་འཁོད་པ་ལས་ཐ་སྙད་དེའི་ཐོག་
མའི་ཡོང་ཁུངས་ཤེས་ཐུབ། དེ་བཞིན་དུ་ 《ནུབ་བྱང་མི་རིགས་ཀྱི་
ཡུལ་གླུའི་རིག་པ་》ཞེས་པ་ལས་ “ད བྱིན་ཡིག་ནང་Folksong འམ་
people's sons ཞེས་པ་ནི་ ་མང་ཚོགས་ཀྱི་གཞས་ ་ སམ་ ་ མི་
དམངས་ཀྱི་གཞས་་ ཞེས་པའི་དོན་ཡིན། དེ་དང་རྒྱ་ཡིག་གི་
• &gང་ (དམངས་གཞས་)དོན་དག་ཡོངས་སུ་མཚུངས་པ་ཡིན།” （2)
ཞེས་གསལ་བར་གཞིགས་ན་ “ [E: 4x ” ཞེས་པའི་ཚིག་འབྲུ་དེ་དབྱིན་
ཡིག་ལ ས ་ ཐ ད ་བསྒྱུར་བྱ ས ་ པ ་ མི ན་ན འ ང་ གོ ང ་ ག ས ལ་
“Folksong” འམ་ཡང་ན་ “people's song" ཞེས་པའི་མིང་ཚིག་ལ་ལྟོས་
ནས་དེ་དང་ཆ་འདྲ་བར་གསར་དུ་བཏགས་པའི་ཐ་སྙད་ཅིག་
ཡིན་པར་ངེས། གལ་ཏེ་དེ་ལྟར་མིན་ན་རྒྱུའི་གནའ་རབས་ཀྱི་
བསྟན་བཅོས་ལས་བྱུང་བའི་ “ ར;” ཞེས་པའི་ཐ་སྙད་དེ་རྩོམ་རིག་
གི་ཁྱབ་ཁོངས་ནང་དེང་སང་གི་བར་དུ་སྤྱོད་བཞིན་དུ་མིང་གཞན་
ཞིག་བཀོལ་སྤྱོད་བྱེད་དགོས་དོན་གང་ཡང་མེད། གཞན་ཡང་རིག་
གཞུང་གི་ཁྱབ་ཁོངས་སུ་མཁས་དབང་རྣམས་ཀྱི་ཁྲོད་ ས ༌ བློ ” དང་
“ ད དྷ " ཞེས་པའི་ཐ་སྙད་དེ་གཉིས་གོ་དོན་གཅིག་མཚུངས་ཡིན་པར་



དབུས་གཙང་དམངས་གཞས་ལས་ཚེག་ཁྱིམ་དྲུག་མའི་ལུས་ལ་དཔྱད་པ་
བཞེད་པ་དང་། མིན་པར་བཞེད་པའི་དགོངས་ཚུལ་མི་མཐུན་པ་
ཡོད་པ་དེ་ལས་ཀྱང་དམངས་གཞས་ཞེས་པའི་མིང་ཚིག་དེ་ནུབ་
གླིང་གསར་དར་རིག་གནས་ཀྱི་ཤུགས་རྐྱེན་འོག་ཐོན་པའི་ཐ་སྙད་
གསར་པ་ཞིག་ཡིན་པ་མངོན་ཐུབ། །
མ་གཞི་རྒྱ་ཡིག་གི་དམངས་ཁྲོད་རྩོམ་རིག་སྐོར་གྱི་འབྲེལ་ཡོད་
དཔེ་དེབ་ཁག་གི་ནང་གོང་གི་ཐ་སྙད་དེ་གཉིས་གོ་དོན་གཅིག་
མཚུངས་སུ་བཞག་ནས་སྤྱོད་པ་དང་། ཁྱད་པར་ཡོད་པར་འདོད་
པ། སྤྱི་དང་བྱེ་བྲག་གི་འབྲེལ་བ་ལྡན་པ་སོགས་བཞེད་ཚུལ་འགའ་
ཤས་བྱུང་ཡོད་ཀྱང་ད་ལྟའི་ཆར་སྤྱིར་བཏང་གོ་དོན་གཅིག་མཚུངས་
སུ་བཞག་ནས་སྤྱོད་པ་ཤས་ཆེ་བས་རིམ་བཞིན་གཅིག་གྱུར་ཡོང་
བཞིན་པ་དེ་འཕེལ་ཕྱོགས་གཙོ་བོ་ཡིན། དེ་དང་འདྲ་བར་ང་ཚོས་
ཀྱང་བོད་ཡིག་གི་ནང་དུ་ “དམངས་གཞས་” ཞེས་པའི་ཐ་སྙད་དེ་སྤྱིར་
ན་གཅིག་གྱུར་དུ་སྤྱོད་བཞིན་ཡོད་ཅིང་དེ་ལྟར་སྤྱད་ན་ཐ་སྙད་
གཞན་དང་འཁྲུལ་གཞི་མེད་ལ་རིག་ཚན་དེ་རང་གི་ཁྱད་ཆོས་
འབུར་དུ་མངོན་པ་སོགས་ཀྱི་དགེ་མཚན་ཡོད། མདོར་ན་བོད་ཡིག་
གི་ནང་དུ་དམངས་གཞས་ཞེས་པའི་ཐ་སྙད་དེ་འདྲ་ཞིག་དར་བ་ནི་
ཡིག་བསྒྱུར་གྱི་འབྲེལ་ཟམ་བརྒྱུད་ནས་བྱུང་བ་ཞིག་ཡིན། དེ་ཡང་
མིང་དེ་ནི་རྒྱ་ཡིག་ལས་ཐད་བསྒྱུར་བྱས་པའི་མིང་ཞིག་ཡིན་ཞིང་
ཐོག་མར་རིག་གཞུང་ཐོག་སྤྱོད་པའི་མིང་ཞིག་ནས་ད་ཆ་ཡོངས་
ཁྱབ་ཏུ་དར་བའི་ཐ་སྙད་ཅིག་ཏུ་གྱུར་ཡོད།



ལེའུ་དང་པོ། བོད་ཀྱི་དམངས་གཞས་ཀྱི་བྱུང་རིམ་སྤྱིར་གླེང་བ།
གཉིས། བོད་ཀྱི་དམངས་ཁྲོད་དུ་དར་བའི་
དམངས་གཞས་ཀྱི་འབོད་ཚུལ།
“དམངས་གཞས་” ཞེས་པའི་ཐ་སྙད་དེ་བོད་ཡིག་ཏུ་མ་བསྒྱུར་
སྔོན་དུ་བོད་སྐད་རང་ངོས་ཀྱི་འབོད་ཚུལ་ལ་གནའ་སྔ་མོ་ནས་
མགུར་དང། གླུ་དང་། ཡང་ན་གཞས་ཞེས་འབོད་པས་ན་མིང་
ཚིག་དེ་དག་གིས་སྔོན་ཆད་དུས་ཡུན་རིང་མོ་ཞིག་གི་ནང་མཚོན་བྱ་
མཚོན་བྱེད་གང་ནས་བསམས་ཀྱང་རང་རང་གི་བྱེད་ནུས་ཡོངས་སུ་
མངོན་ཐུབ་པ་བྱུང་ཡོད། ཐ་སྙད་དེ་གསུམ་ལས་མགུར་དང་གླུ་
གཉིས་བྱུང་སྔ་བ་ཡིན་པ་སྔོན་གྱི་ལོ་རྒྱུས་དེབ་ཐེར་དག་ལས་ཤེས་
ཐུབ། །
མགུར་གྱི་གོ་དོན་ཐད་མཁས་དབང་དོན་གྲུབ་རྒྱལ་གྱིས་མཛད་
པའི་ རྣམགུར་གླུའི་ལོ་རྒྱུས་དང་ཁྱད་ཆོས་》ལས་ “མགུར་ཞེས་པ་ནི་
འདོད་རྒྱལ་གྱི་ཐ་སྙད་ཅིག་ཡིན་པ་དང་། ཀླུ་ཡི་གོ་དོན་དང་ཡོངས་
སུ་མཚུངས།” （3)ཞེས་གསུངས་པ་བཞིན་ཐོག་མར་མགུར་དང་གླུ་
ནི་མིང་གི་འབོད་སྟངས་མི་འདྲ་བ་ཙམ་ལས་དོན་དུ་གཅིག་པ་ཡིན།
དཔེར་ན་ “(བསྟན་འགྱུར་》གྱི་ནང་དུ་བཞུགས་པའི་ཆོས་གླུ་དེ་དག་
ལའང་མགུར་དང་གླུ་ཡི་ཐ་སྙད་གཉིས་ཀ་འབྱུང་སྟེ། 《ཕྱག་རྒྱ་ཆེན་
པོའི་མན་ངག་རྡོ་རྗེ་གསང་བའི་གླུ་）ཞེས་དང་། 《དཔལ་རྡོ་རྗེ་མཁའ་
འགྲོ་མའི་མགུར་》ཞེས་སམ། 《མཁའ་འགྲོ་བརྡའི་མགུར་》ཞེས་
དང༌། (མཁའ་འགྲོ་མ་རྡོ་རྗེ་གསང་བའི་གླུ་ཞེས་པ་ལྟ་བུ་སོགས་རྒྱ་
ཆེར་འབྱུང་” （4）བས་ན་བསྟན་པ་སྔ་དར་གྱི་སྐབས་ཐ་སྙད་དེ་གཉིས་



དབུས་གཙང་དམངས་གཞས་ལས་ཚེག་ཁྱིམ་དྲུག་མའི་ལུས་ལ་དཔྱད་པ།
གཅིག་མཚུངས་སུ་བཞག་ནས་བེད་སྤྱོད་བྱེད་ཀྱི་ཡོད།
བོད་ཀྱི་ལོ་རྒྱུས་ཡིག་ཚང་དག་ལས་མགུར་དང་གླུ་ཞེས་པའི་མིང་
ཚིག་འཁོད་སྔ་ཤོས་སུ་གྱུར་པ་ནི་ （ཏུན་ཧོང་གཏེར་ཡིག་ ཡིན་པར་
ངེས། དེའི་ནང་འཁོད་པར་གཞིགས་ན་ཐོག་མར་མགུར་དང་གླུ་
གཉིས་གོ་དོན་གཅིག་མཚུངས་ཡིན་པར་བསྟན་པ་མ་ཟད་ད་དུང་
མཆིད་ཅེས་པ་ཡང་གོ་དོན་གཅིག་མཚུངས་སུ་འཁོད་ཡོད། མིང་
ཚིག་དེ་གསུམ་གྱི་འབྲེལ་བའི་ཐད《མགུར་གླུའི་ལོ་རྒྱུས་དང་ཁྱད་
ཆོས་》ལས་ ་ འདི་དུས་ཀྱི་མགུར་དང༌། གླུ། མཆིད་ཅེས་པའི་ཐ་
སྟོད་གསུམ་པོ་ནི་གོ་དོན་ཡོངས་སུ་མཚུངས་པའི་མིང་གི་རྣམ་གྲངས་
ཙམ་ཡིན་”（5）ཞེས་དང་། ཡང་ “མཆིད་ཅེས་པའི་ཐ་སྙད་འདི་སྐད་
གསར་བཅད་ཀྱི་སྔོན་ལ་མགུར་དང་གླུ་ཡི་གོ་དོན་དང་ཡོངས་སུ་མ་
ཚུངས་མོད། འོན་ཀྱང་དེང་སང་གི་མིང་མཛོད་དང་དག་ཡིག་ན
ང་དུ་མ ཚིད་ཀྱི་འགྲེ ལ་པ་ལ་ ་ ག ཏ མ་མམ་ཚིག་” ཅེས་དང་
་འཕྲོས་མོལ་ དང༌ ་འབེལ་མཆིད་” ་འཕྲིན་ཡིག་ “སྐད་ཆའི་ཞེ་
ས་སྟེ་གླེང་མོ་བྱས་པ་ལ་བཀའ་མཆིད་གནང་བ་ལྟ་བུ་་ སོགས་
འབྱུང་བ་ལས་མགུར་དང་གོ་དོན་མཚུངས་པའི་འགྲེལ་པ་ནི་ཉིན་
མོའི་སྐར་མ་ཇི་བཞིན་གྱུར་འདུག་” （6）ཅེས་དཔྱད་བརྗོད་མཛད་པ་
ལས་བཙན་པོའི་དུས་སྐབས་ཀྱི་ཡར་སྔོན་དུ་མིང་དེ་དག་དབོར་ལྡན་
པའི་འབྲེལ་བ་ཇི་ཡིན་གསལ་བར་མཐོང་ཐུབ། །
ཐོག་མའི་དུས་ཐ་སྙད་དེ་གསུམ་གྱི་གོ་དོན་གཅིག་མཚུངས་ཡིན་
ཀྱང་བོད་ཀྱི་སྤྱི་ཚོགས་དེ་མུ་མཐུད་གོང་འཕེལ་འགྲོ་བའི་བརྒྱུད་རིམ་



ལེའུ་དང་པོ། བོད་ཀྱི་དམངས་གཞས་ཀྱི་བྱུང་རིམ་སྤྱིར་གླེང་བ།
s
ནང་ཐ་སྙད་དེ་གསུམ་པོ་ཡང་རང་རང་སོ་སོར་གྱེས་ནས་ད་ལྟ་གོ་
དོན་མི་འདྲ་བའི་ཐ་སྙད་བྱེ་བྲག་པ་གསུམ་དུ་གྱུར་ཡོད། དེ་ཡང་གོང་
དུ་བརྗོད་ཟིན་པ་ལྟར་མཆིད་ཅེས་པ་སྐད་གསར་བཅད་ཀྱི་རྗེས་སམ་
ཡང་ན་བསྟན་པ་ཕྱི་དར་སྐབས་ནས་མགུར་དང་གླུ་ཡི་གོ་དོན་ལས་
ཡོངས་སུ་བྲལ་ཟིན་ཀྱང་མགུར་གླུ་གཉིས་དུས་ཇི་ཙམ་ལ་ཐ་དད་
ཆགས་པ་ཡིན་ནམ་ཞེ་ན་（མགུར་གླུའི་ལོ་རྒྱུས་དང་ཁྱད་ཆོས་》ལས།
“གངས་རི་གཅིག་ལས་བྱུང་བའི་མགུར་གླུའི་ཆུ་རྒྱུན་འདི་ཡན་ལག་
གཉིས་སུ་གྱེས་མཚམས་ནི་བོད་ཀྱི་བཙན་པོ་ཁྲི་སྲོང་ལྡེ་བཙན་གྱི་སྐུ་
རིང་དུ་བྱེད་པར་འདོད་ ” （7）ཅེས་གསུངས་པ་ཚད་མའི་གཏམ་
ཡིན་ནོ། ། །
ཚང་མས་མཁྱེན་གསལ་ལྟར 《བཀའ་ཐང་སྡེ་ལྔ་》ལ་སོགས་
པའི་ལོ་རྒྱུས་དེབ་ཐེར་ནང་བསམ་ཡས་གཙུག་ལག་ཁང་བཞེངས་
གྲུབ་པའི་དགའ་སྟོན་རྟེན་འབྲེལ་གྱི་སྐབས་སུ་བོད་ཀྱི་བཙན་པོ་ཁྲི་
སྲོང་ལྡེ་བཙན་སོགས་རྗེ་བློན་རྣམས་དང་། མཁན་སློབ་གཉིས་ཀྱིས་
གཙོ་བོ་མཛད་པའི་བླ་མཆོད་སོགས་འཁོར་འབངས་རྣམས་ཀྱིས་
“སྔགས་གླུ་སྡེ་བཞི་” དང་ “དགའ་གླུ་བཅུ་གསུམ་” ལ་སོགས་པའི་
གླུ་སྣ་ཚོགས་བགྲངས་ཀྱིས་མི་ལང་བ་བླངས་པའི་སྐོར་འཁོད་ཡོད་
ཅིང་། དེ་ལས་བོད་མི་རྣམས་གནའ་དུས་ནས་གླུ་གཞས་གྱེར་ལེན་ལ་
དགའ་བ་ཙམ་དུ་མ་ཟད། སྐབས་དེར་ཤིན་ཏུ་ཕུན་སུམ་ཚོགས་པའི་
གླུ་གཞས་རིགས་དར་ཡོད་པ་མཚོན་ལ་དམངས་ཁྲོད་གླུ་གཞས་ཀྱི་
ཤུགས་རྐྱེན་འོག་ད་གཟོད་ཆོས་པ་རྣམས་ཀྱིས་ནང་ཆོས་ཀྱི་བརྗོད་བྱ་



དབུས་གཙང་དམངས་གཞས་ལས་ཚེག་ཁྱིམ་དྲུག་མའི་ལུས་ལ་དཔྱད་པ།
དེ་སྙན་མོའི་དབྱངས་ལ་དྲངས་ནས་ལེན་པའི་ཆོས་གླུའམ་མགུར་
ཡང་ཐོན་པས་དེ་ཡིས་གླུ་གཞས་འཕེལ་རྒྱས་ཀྱི་དུས་མཚམས་གསར་
པ་ཞིག་ལ་སླེབས་ཟིན་པའི་བདེན་དཔང་བྱེད། །
ལོ་རྒྱུས་དེབ་ཐེར་ནང་སྐབས་དེ་དུས་བླངས་པའི་གླུ་ཚིག་ཉུང་
ཤས་ཕུད་གླུའི་མིང་ཙམ་ལས་ཞིབ་ཕྲ་བྲིས་མེད་ཀྱང་སྐབས་དེར་
བླངས་པའི་གླུ་གཞས་ཀྱི་མིང་ཟུར་ལས་གླུ་ཚིག་གི་རིགས་སྣ་ཚོགས་
དར་ཡོད་ལ་ནང་དོན་ཐད་ཆེ་ཕྱོགས་ནས་ཆོས་དང་འཇིག་རྟེན་
ཕྱོགས་གཉིས་སུ་གྱེས་ཟིན་པ་མཐོང་ཐུབ། དེ་འདྲ་ཡིན་སྟབས་
མཁས་དབང་དོན་གྲུབ་རྒྱལ་ནས “བསམ་ཡས་ཀྱི་གཙུག་ལག་ཁང་
བཞེངས་ནས་གྲུབ་པ་ནི་སངས་རྒྱས་ཆོས་ལུགས་དེ་བོན་པོའི་ཆོས་
ལུགས་ལས་རྣམ་པར་རྒྱལ་ཏེ་བོད་གངས་ཅན་གྱི་ལྗོངས་སུ་རྩ་བ་
ཚུགས་པའི་མཚོན་རྟགས་གལ་ཆེན་ཞིག་ཡིན་པས་དམངས་གླུ་དང་
ཆོས་གླུ་གཉིས་སུ་གྱེས་པའི་དུས་མཚམས་དེ་སྐབས་འདི་ལ་བྱས་ན་
འོས་པར་སྙམ་” (8）ཞེས་མགུར་གླུ་གཉིས་ཐ་དད་དུ་གྱེས་དགོས་པའི་
སྤྱི་ཚོགས་ཀྱི་འབྱུང་རྐྱེན་ཇི་ཡིན་ལ་དཔྱད་ཞིབ་མཛད་ཡོད་ཅིང༌།
གོང་དུ་ཆོས་གླུ་ཞེས་གསུངས་པ་ནི་ཆོས་ཀྱི་ནང་དོན་བརྗོད་སྙིང་དུ་
བྱས་པའི་མགུར་ལ་གོ་དགོས་པ་ཧ་ཅང་གསལ་པོ་ཡིན།
དེས་ན་མགུར་དང་གླུ་ཡི་ཁྱད་པར་ཡང་གཙོ་བོ་མིང་ཙམ་མིན་
པར་བརྗོད་བྱའི་ནང་དོན་གྱི་ཐོག་ནས་ཕྱེ་དགོས་ཏེ་ (ཆོས་འབྱུང་
མཁས་པའི་དགའ་སྟོན་》ལས་ཇོ་བོ་རྗེའི་རྣམ་ཐར་གསུངས་སྐབས་
“ དེ་ཕན་ཆད་བོད་ཡུལ་གྱི་ས་ལ་ལོ་བདུན་དང་ཟླ་བ་ལྔ་བཞུགས་
10



ལེའུ་དང་པོ། བོད་ཀྱི་དམངས་གཞས་ཀྱི་བྱུང་རིམ་སྤྱིར་གླེང་བ།
ནས། ཆོས་ཀྱི་དབྱིངས་ཀྱི་གླུ་དང་འཁོར་བ་ལས་ངེས་འབྱུང་གི་གླུ་
དང་བདེ་བ་དྲུག་གི་གླུ་དང་བྱང་ཆུབ་སེམས་ཀྱི་གླུ་སོགས་མགུར་དུ་
བཞེས་”（9) ཞེས་འབྱུང་བས་ཇོ་བོ་རྗེས་གསུངས་པའི་མགུར་དེ་དག་
ལ་གླུའི་མིང་སྦྱར་ཡང་དོན་དུ་ཟབ་མོ་ཆོས་ཀྱི་བརྗོད་བྱ་སྟོན་པའི་
མགུར་ཡིན་པ་ནི་ལོ་རྒྱུས་བསྟན་བཅོས་དེ་རང་དུ་ “མགུར་དུ་
བཞེས་” ཞེས་གསལ་པོར་འཁོད་པ་ལས་ཤེས་ཐུབ། དེ་བཞིན་（མི་
ལ་རས་པའི་རྣམ་མགུར་》ནང་དུའང་ “རྨི་ལམ་གྱི་དོན་གསལ་
འདེབས་པའི་གླུ་འདི་བླངས་སོ།” （10） ཞེས་པ་དང་། “དམ་བཅའ་
སྨོན་ལམ་གྱི་གླུ་འདི་བླངས་སོ།” （11）ཞེས་རྗེ་བཙུན་གྱིས་བླངས་པའི་
་མགུར་ལ་གླུ་ཞེས་འབོད་པ་ལས་ཀྱང་མགུར་གླུ་གཉིས་ཀྱི་ཁྱད་པར་
ནི་གཙོ་བོ་བརྗོད་བྱའི་ནང་དོན་གྱི་ཐོག་ནས་འབྱེད་དགོས་པ་ཞིག་
ཡིན་པ་ཤེས་ཐུབ།
རང་ཅག་གངས་ཅན་པའི་ལོ་རྒྱུས་ཐོག་མགུར་གླུ་མཆིད་གསུམ་
གྱི་ནང་ནས་སྔར་ནས་ད་བར་ཚིག་ངོས་ཀྱི་གོ་དོན་མ་འགྱུར་བར་
གནས་པ་ནི “ཀླུ་” ཞེས་པའི་ཐ་སྙད་དེ་ཡིན། གླུ་ནི་སྔོན་ཆད་དུས་
མཚམས་ངེས་གཏན་ཞིག་གི་རིང་དམངས་ཁྲོད་གླུ་གཞས་ཀྱི་སྤྱི་མིང་
ལྟ་བུར་གྱུར་ཡོད། དེ་ལྟར་ཡིན་ཀྱང་དབུས་གཙང་ཁུལ་དུ་ “གཞས་”
ཞེས་པའི་ཐ་སྙད་དེ་སྔར་ནས་ཁྱབ་ཆེ་བས་ཡོངས་སུ་གཅིག་གྱུར་
མེད་པ་གསལ་པོ་ཡིན་ཞིང་བོད་མི་མང་ཚོགས་ཀྱི་ངག་ཐོག་ནས་
ཀྱང་སྤྱིར་བཏང་དུ་གོར་གླུ་དང། ལ་གླུ། གཞས། ཚིག་རྒྱག སྒོར་
གཞས་ལ་སོགས་ལེན་བྱའི་གླུའི་མིང་གང་ཡིན་པ་དེ་ཐད་ཀར་



དབུས་གཙང་དམངས་གཞས་ལས་ཚེག་ཁྱིམ་དྲུག་མའི་ལུས་ལ་དཔྱད་པ།
འབོད་པ་ལས་སྤྱི་ལ་ཁྱབ་པའི་ཐ་སྙད་ཚད་ཐུབ་ཅིག་སྤྱོད་སྲོལ་བྱུང་
མེད་པ་རེད། །
དེ་ལྟར་མང་ཚོགས་ཀྱི་ངག་ལམ་ནས་བྱུང་བའི་མིང་དེ་དག་
ལས་ “དམངས་གཞས་” དང་དོད་མཚུངས་པའི་མིང་ཚིག་ཅིག་རྙེད་
ཐབས་མེད། གལ་ཏེ་ད་ལྟའི་ཆར་རང་སྐད་ནང༌ “དམངས་གཞས་”
ཞེས་པ་མ་སྤྱད་པར་དེའི་ཚབ་ལ་གཅིག་གྱུར་དུ་ “གླུ” ཞེས་པ་གཅིག་
པུ་བ ཀོལ་ན་ཁྱ བ་ཆེས་པའི་སྐྱོན་ཡོད་པ་སྨྲོས་མེད་ཡིན། དེར་
བརྟེན “ དམངས་གཞས་” ཞེས་ཚད་མཐུན་ཡིན་ལ་སྤྱི་ཁྱབ་ཀྱི་ཐ་
སྙད་དེ་འདྲ་ཞིག་སྤྱད་ན་སྤྱི་བྱེ་བྲག་གི་དབྱེ་བ་གསལ་ཞིང་ཚན་རིག་
གི་དཔྱད་ཞིབ་ལའང་འཚམས་ཐུབ་པ་མངོན་པར་གསལ། མདོར་
བསྡུས་ནས་བཤད་ན་བོད་ཡིག་གི་ནང་དེ་སྔོན་དམངས་ཁྲོད་ཀྱི་གླུ་
གཞས་སྤྱི་ལ་ཁྱབ་པའི་མིང་ཞིག་བྱུང་མེད་པས་ད་གཟོད་དུས་ཕྱིས་
རྒྱ་ཡིག་ལས་བསྒྱུར་བའི་ཐ་སྙད་གསར་པ་དེ་རང་འོས་ཤིང་འཚམས་
པ་ཆགས་ནས་རིམ་བཞིན་ཁྱབ་བརྡལ་བྱུང་ཡོད།
གཉིས་པ། ལོ་རྒྱུས་ལས་འཕྲོས་ཏེ་དམངས་
གཞས་ཀྱི་གོ་དོན་བཤད་པ།
དམངས་གཞས་ནི་འགྲོ་བ་མིའི་རིགས་ཀྱིས་གསར་གཏོད་བྱས་
པའི་རྩོམ་རིག་སྒྱུ་རྩལ་གྱི་ཁྲོད་ནས་ཆེས་ཐོག་མར་དར་བའི་སྐད་
ཆའི་སྒྱུ་རྩལ་ཞིག་ཡིན་པས་དེ་ནི་དམངས་ཁྲོད་རྩོམ་རིག་ཙམ་དུ་མ་



ལེའུ་དང་པོ། བོད་ཀྱི་དམངས་གཞས་ཀྱི་བྱུང་རིམ་སྤྱིར་གླེང་བ།
ཟད་རྩོམ་རིག་སྤྱི་ཡོངས་ཀྱི་ཁྱིམ་ཚང་ནང་སྐྲ་དཀར་རྒན་པོའི་ཐོབ་
ཐང་ལྡན་པ་ཞིག་ཡིན། དེ་ནི་མི་རྣམས་ཀྱིས་ངག་ཐོག་ནས་གྱེར་
བའི་སྙན་ངག་ཡིན་པས་ན་རྒྱ་ཆེའི་མི་དམངས་ཀྱིས་དེ་ལ་དགའ་
མོས་ཤིན་ཏུ་ཆེ་ཞིང་རིམ་བཞིན་གྲངས་ཚད་མང་ཤོས་དང་རྣམ་པ་
ཕུན་སུམ་ཚོགས་ཤོས་ཀྱི་ངག་རྩོམ་ཞིག་ཏུ་གྱུར་ཡོད། དེ་ཉིད་ལོ་
རྒྱུས་ཀྱི་ཆུ་རྒྱུན་ནང་བཞུར་ཡུན་ཆེས་རིང་བས་རྩོམ་རིག་གི་རྣམ་པ་
གཞན་དང་མི་འདྲ་བར་གནའ་དུས་ནས་མཁས་པ་རྣམས་ཀྱིས་ངག་
རྩོམ་གྱི་རྣམ་པ་དེའི་གོ་དོན་འཇོག་སྟངས་ཐད་དཔྱད་བརྗོད་སྣ་
ཚོགས་མཛད་མྱོང་ཡོད། །
དེ་ཡང་མི་རིགས་ཅི་འདྲ་ཞིག་ཡིན་ནའང་རིག་ཚན་གང་རུང་གི་
སྣང་ཚུལ་ལ་དབྱེ་ཞིབ་དང་ཞིབ་འཇུག་བྱེད་པའི་ལས་ཀ་ནི་སྔོན་ལ་
ཉམས་ཞིབ་བྱ་ཡུལ་གྱི་རིག་ཚན་ནམ་ཤེས་བྱ་དེ་ཉིད་དར་འཕེལ་གྱི་
བརྒྱུད་རིམ་ཞིག་བརྒྱུད་རྗེས་ད་གཟོད་དེ་ལ་དཔྱད་ཞིབ་དང་གདེང་
འཇོག་སོགས་ཀྱི་བྱ་བ་སྤེལ་བ་ནི་ལོ་རྒྱུས་འཕེལ་རྒྱས་ཀྱི་ཆོས་ཉིད་
ཅིག་ཡིན་པ་བཞིན་དུ་བོད་ཀྱི་དམངས་གཞས་ཀྱི་ལོ་རྒྱུས་ཀྱང་དེ་
ལས་མ་འདས་པ་ཞིག་ཡིན།
རང་རེ་བོད་མི་རིགས་ལ་མཚོན་ནའང་ཆེས་གནའ་བོའི་དུས་
ནས་མི་རྣམས་གླུ་ལེན་པའི་སྲོལ་ཧ་ཅང་དར་ཆེ་བ་ནི་གནའ་རབས་
ཀྱི་འབྲེལ་ཡོད་ཡིག་ཚང་ཁག་ལས་མཐོང་ཐུབ་པ་མ་ཟད། ལོ་རྒྱུས་
གོང་འཕེལ་འགྲོ་བ་དང་སྦྲགས་དམངས་གཞས་ཀྱི་མཚོན་བྱའི་ནང་
དོན་དང་མཚོན་བྱེད་ཀྱི་རྣམ་པ་གང་གི་ཐད་ནས་ཀྱང་འཕེལ་རྒྱས་
13



དབུས་གཙང་དམངས་གཞས་ལས་ཚེག་ཁྱིམ་དྲུག་མའི་ལུས་ལ་དཔྱད་པ།
ངེས་གཏན་སོང་རྗེས་དམངས་གཞས་ཀྱིས་གཙོས་པའི་གླུ་གར་རོལ་
མོའི་སྐོར་གྱི་ཞིབ་འཇུག་ལས་ཀ་ཡང་རིམ་བཞིན་ཐོན་ཡོད་པ་སྔ་
རབས་མཁས་པའི་གསུང་རྩོམ་ལས་མཐོང་ཐུབ། དེས་ན་བོད་ཀྱི་
དམངས་གཞས་དར་རྒྱས་བྱུང་བ་དེས་ （རོལ་མོའི་བསྟན་བཅོས་》
ལ་ སོ ག ས ་ ག ཞུ ང་ལུ ག ས་ཀྱི་བ རྩེ མ ས་ཆོ ས་ཐོ ན ་པ ར ་སྐུལ་
འདེད་བྱུང་ཡོད་པ་གསལ་པོ་ཡིན། མ་གཞི་གསུང་རྩོམ་དེ་དག་གི་
ནང་གླུའི་གོ་དོན་ནམ་མཚན་ཉིད་རྣལ་མ་ཞིག་གསུངས་མེད་ཀྱང་
ཡིག་འབྲུའི་བར་གསེང་ལས་གླུའི་བྱེད་ནུས་དང་། ངོ་བོ། རྣམ་པ་
སོགས་དང་ཐད་ཀར་དུ་འབྲེལ་བའི་ནང་དོན་མི་ཉུང་བ་ཞིག་
མཐོང་རྒྱུ་ཡོད། ང་ཚོས་ལོ་རྒྱུས་ལ་ཕྱིར་མིག་ཅིག་བལྟས་ན་བོད་ཀྱི་
ལོ་རྒྱུས་ཐོག་ཏུ་སྔ་ཕྱིར་གླུ་གར་རོལ་མོ་སོགས་ལ་དཔྱད་བརྗོད་
མཛད་པའི་བརྩམས་ཆོས་མི་ཉུང་བ་བྱུང་ཡོད་ཅིང༌། བསྟན་བཅོས་
དེ་དག་དང་དམངས་གཞས་ཀྱི་དབར་འབྲལ་དུ་མེད་པའི་འབྲེལ་བ་
གྲུབ་ཡོད་པས་དེ་ལ་བསམས་ན་བོད་ཀྱི་སྔོན་བྱོན་མཁས་པ་རྣམས་
ཀྱིས་ཀྱང་དམངས་གཞས་ལ་ཞིབ་འཇུག་མཛད་ཡོད་ཅེས་བརྗོད་
ཆོག
དེའི་སྐོར་འདིར་གསལ་བཤད་མདོ་ཙམ་བྱས་ན། དཔེར་ན་དུས་
རབས་བཅུ་གསུམ་པའི་ནང་འཇམ་མགོན་ས་སྐྱ་པཎ་ཆེན་གྱིས་
བརྩམས་པར་མཛད་པའི་ （རོལ་མོའི་བསྟན་བཅོས》 ནང་ “གང་ན་
ཐོད་དང་སྐྲ་གསར་དང༌།། གར་དང་རོལ་མོའི་སྒྲ་ཡོད་པ།། དེ་ན་མྱ་
ངན་ཡོད་མིན་པས།། དེས་ན་རོལ་མོ་བསྔགས་པ་ཡིན།།” （12）ཞེས་



ལེའུ་དང་པོ། བོད་ཀྱི་དམངས་གཞས་ཀྱི་བྱུང་རིམ་སྤྱིར་གླེང་བ།
གསུངས་པའི་རོལ་མོའི་ཚིག་ཟུར་ལས་རོལ་ཆའི་སྒྲ་ཁོ་ན་མིན་པར་
སྐྱེ་བོ་རྣམས་ཀྱི་ངག་ནས་ལེན་པའི་མགྲིན་དབྱངས་སྙན་མོ་ཡང་
ཤུགས་ལ་མཚོན་ཐུབ་པས་དེ་འདྲའི་རོལ་མོའི་སྒྲ་ལ་སྐྱེ་བོའི་ཡིད་ཀྱི་
མྱ་ངན་འཇོམས་ཤིང་དགའ་བདེའི་ཚོར་བས་མྱོས་པར་བྱེད་པའི་
བྱེད་ནུས་ལྡན་པ་བསྟན་ཡོད། དེ་ལྟ་བུའི་རོལ་མོ་ནི་གདངས་ཚིག་
གཉིས་ལྡན་ཞིག་ཡིན་པས་དམངས་གཞས་ལའང་ཁྱད་ཆོས་དེ་འདྲ་
ལྡན་པ་ནི་སྨྲོས་ཅི་དགོས།
དེས་ན་ （བསྟན་བཅོས་） དེ་ནི་བོད་ཡུལ་གྱི་ལྗོངས་འདིར་
དམངས་ཁྲོད་དུ་དམངས་གཞས་སོགས་གླུ་གར་རོལ་མོའི་ལག་ལེན་
ཕུན་སུམ་ཚོགས་པ་ཞིག་བྱུང་དང་འབྱུང་བཞིན་པའི་སྲོལ་ལུགས་
དེས་སྐུལ་ནས་བྱུང་བའམ་གླུ་གར་དར་སོ་ཆེ་བའི་སྤྱི་ཚོགས་ཀྱི་རྒྱབ་
ལྗོངས་དེ་འདྲ་ཞིག་གི་ནང་དུ་བསྟན་བཅོས་དེ་འདྲ་ཞིག་རྩོམ་པའི་
དགོས་མཁོ་བྱུང་བ་གསལ་པོ་ཡིན་ནོ། ། མ་གཞི་བསྟན་བཅོས་དེ་ནི་
གཙོ་བོ་རོལ་མོའི་གཞུང་ལུགས་སྟོན་པ་ཞིག་ཡིན་པས་ན་ཀླུའམ་
གཞས་ཀྱི་གོ་དོན་ཇི་ཡིན་སོགས་གསལ་པོར་འཁོད་མེད་མོད་ （བསྟན་
བཅོས་》དེ་ཉིད་ལས “ ལྷན་ཅིག་སྐྱེས་དང་རྐྱེན་གཞན་ལས།། བྱུང་
བའི་རོལ་མོ་གཉིས་སུ་འདོད།། དེ་དག་རྣམ་པ་ཐ་དད་པའི།། དབྱེ་
བས་དཔག་མེད་འགྱུར་བར་བཤད།།” (13) ཅེས་བསྟན་པའི་ལྷན་ཅིག་
སྐྱེས་པའི་རོལ་མོ་ནི་སྐྱེ་བོའི་ངག་ནས་བྱུང་བའི་དབྱངས་སམ་
གཞས་གདངས་ལ་གོ་བས་དམངས་གཞས་ཀྱི་ངོ་བོ་ཡང་དེ་ལས་མ་
འདས་པ་ཞིག་ཡིན་ཏེ་གཞས་གདངས་ཀྱི་ཁྱད་ཆོས་དེ་དག་ནི་རྒྱུན་
15



དབུས་གཙང་དམངས་གཞས་ལས་ཚེག་ཁྱིམ་དྲུག་མའི་ལུས་ལ་དཔྱད་པ།
པར་མི་རྣམས་ཀྱི་ངག་ནས་ལེན་པའི་དམངས་གཞས་ལ་ཡང་ཡོངས་
སུ་རྫོགས་པར་ལྡན་པས་ན། བསྟན་བཅོས་དེ་ནི་དམངས་ཁྲོད་གླུ་
གཞས་དང་འབྲེལ་བ་ཡོད་པ་ལས་འབྲེལ་མེད་དོན་གཞན་མིན་པ་
སྨོས་ཅི་དགོས། ལྷག་པར་དུ་རོལ་མོ་ནི་སྐྱེས་བུའི་མགྲིན་པ་ལས་
བྱུང་བའི་གཞས་གདངས་ཏེ་མགྲིན་དབྱངས་དང༌། སྒྲ་སྙན་པི་ཝང་
སོགས་རོལ་ཆའི་ཁྱད་པར་ལས་བྱུང་བའི་དབྱངས་ཏེ་རོལ་དབྱངས་
གཉིས་ཀར་ཁྱ བ་པའི་ཐ་སྙད་ཅིག་ཡིན་པར་གསུངས་ཡོད་པས།
སྐབས་དེར་བསྟན་པའི་རོལ་མོའི་དབྱེ་བ་སོགས་ཀྱི་རྣམ་གཞག་
འཇོག་སྟངས་ཀྱང་དེང་དུས་ཡོངས་གྲགས་ཀྱི་རོལ་མོའི་གཞུང་
ལུགས་དང་ཡོངས་སུ་གཅིག་མཚུངས་ཡིན་པ་འདི་ལས་ཀྱང་བསྟན་
བཅོས་འདི་མ་བརྩམས་པའི་དུས་ཡུན་རིང་པོའི་སྔོན་ནས་བོད་མིས་
གླུ་དབྱངས་ཀྱི་ངོ་བོར་རྒྱུས་ལོན་བྱུང་ཟིན་ཞིང་། གཞུང་ལུགས་
རྩོམ་པར་དགོས་ངེས་ཀྱི་ཆ་རྐྱེན་མང་པོ་ཞིག་བསགས་ཟིན་རྗེས་དེ་
ཉིད་རྨང་གཞིར་བྱས་ནས་ད་གཟོད་མི་རིགས་གཞན་ལ་ངོམ་དུ་རི་
བའི་ （རོལ་མོའི་བསྟན་བཅོས་》འདི་བྱུང་བ་ཡང་ཤེས་དགོས། །
《བསྟན་བཅོས་》 དེ་ལས། “དབྱངས་དང་བཅས་པ་ཕལ་ཆེར་
ནི།། ཡི་གེ་མཉམ་ཡང་མི་མཉམ་ཡང་།། ཚིགས་སུ་བཅད་པའི་རྣམ་
གཞག་འཇུག །” （14）ཅེས་སྤྱིར་ན་སྒྲ་དབྱངས་ངེས་གཏན་དང༌
བཅས་ཏེ་ལེན་པའི་གླུ་གཞས་ཀྱི་ལུས་ཀྱི་རྣམ་པ་ནི་རྐང་པ་མཉམ་མི་
མཉམ་གང་ཞིག་ཡིན་ཀྱང་རུང་ཚིགས་བཅད་ཀྱི་ལུས་ཡིན་དགོས་
པར་བསྟན་ཞིང་། ཡང་དཔེར་ན “དབུས་པ་རྣམས་ཀྱིས་ལྡིར་ཞིང་



ལེའུ་དང་པོ། བོད་ཀྱི་དམངས་གཞས་ཀྱི་བྱུང་རིམ་སྤྱིར་གླེང་བ།
འགྱུར།། གཙང་པ་འཚེར་ཞིང་གསལ་བ་ཡིན།། གཙེར་ཞིང་མདུད་
པ་མངའ་རིས་པ།། ཁམས་པ་རྣམས་ནི་བརྗིད་ཅིང་གྱོང་།།” （15）
ཞེས་གླུ་གཞས་གྱེར་ལེན་སྐབས་ཐོན་པའི་བོད་ཀྱི་ཡུལ་ལུང་མི་འདྲ་
བའི་སྐད་གཤིས་ཀྱི་ཁྱད་པར་བསྟན་ཡོད་པ་འདི་ཡང་གཙོ་བོ་
དམངས་ཁྲོད་གླུ་གཞས་ཀྱི་གྱེར་ལེན་ཁྱད་ཆོས་ལ་དམིགས་ནས་
དཔྱད་བརྗོད་མཛད་པ་གསལ་པོ་ཡིན། དེར་བརྟེན་ བསྟན་བཅོས་》
དེའི་དཔྱད་བྱའི་ཁོངས་སུ་དམངས་གཞས་ངེས་པར་གཏོགས་སྲིད་
པའམ་སྐབས་དེ་དུས་ཀྱི་དམངས་ཁྲོད་དུ་དར་བའི་དམངས་གཞས་
ནི་ ·བསྟན་བཅོས་） དེའི་དཔྱད་ཞིབ་བྱ་ཡུལ་གཙོ་བོ་ཞིག་ཡིན་པ་
ཚིག་ཐག་བཅད་ནས་བཤད་ཆོག
དུས་རབས་བཅུ་བདུན་པའི་ནང་བྱོན་པའི་སྡེ་སྲིད་སངས་རྒྱས་
རྒྱ་མཚོས་མཛད་པའི་ 《མིག་ཡིད་རྣ་བའི་དགའ་སྟོན་》ལས་ཀྱང་
“དབྱངས་བདུན་གྲངས་སུ་བགྲང་བ་ཡི།། ཚད་ཀྱི་གཞལ་བྱ་ལས་
འདས་པའི།། གླུ་དང་དབྱངས་ནི་ཐམས་ཅད་ཀྱི། དཀྱིལ་འཁོར་
ཡོངས་སུ་རྫོགས་པའི་རྟགས།། " (16） ཞེས་བགྲང་གིས་མི་ལང་བའི་གླུ་
དང་དབྱངས་ཀྱི་རྣམ་གྲངས་ཐམས་ཅད་དབྱངས་བདུན་གྱི་དཀྱིལ་
འཁོར་འདིའི་ནང་དུ་ཡོངས་སུ་རྫོགས་པར་འདུ་བ་ཡིན་ཞེས་
གསུངས་པ་ཡང་གཙོ་བོ་དམངས་ཁྲོད་དུ་དར་མུས་ཡིན་པའི་གླུ་
གཞས་ཀྱི་རིགས་ཧ་ཅང་ཕུན་སུམ་ཚོགས་པ་དེ་དག་ལ་དམིགས་
ནས་དཔྱད་བརྗོད་མཛད་པ་ཡིན་པ་ནི་དཔེ་དེབ་དེའི་ནང་དུ་
དྲངས་པའི་གཞས་ཚིག་གི་རྩོམ་སྟངས་ལ་བལྟས་ཀྱང་ཚོད་དཔག་
17



དབུས་གཙང་དམངས་གཞས་ལས་ཚེག་ཁྱིམ་དྲུག་མའི་ལུས་ལ་དཔྱད་པ།
བྱེད་ཐུབ། ད་དུང་མུ་མཐུད་ནས་གསུངས་པར་ “ས་བཅུའི་མདོ་
འགྲེལ་ལས་སྙན་ངག་དང་། གར་སྟབས་དང་། གཏམ་རྒྱུད་དང་།
རོལ་མོ་རྣམས་ནི་ཡིད་མི་བདེ་བའི་གཉེན་པོའོ།” (17）ཞེས་གསལ་
བའི་རྗོད་ཚིག་ཁྱོད་ཀྱི་རོལ་མོའི་ཚིག་ཟུར་ལས་གླུའམ་གཞས་ཀྱང་
ཚུད་ཡོད་པ་རང་ཤུགས་སུ་མངོན་ཐུབ་ཅིང་། ལུང་འདྲེན་མཛད་
པའི་བརྗོད་དོན་གྱི་ནང་དུ་གླུ་གཞས་སོགས་ཀྱི་བྱེད་ནུས་སྙིང་པོ་ནི་
སྐྱེ་བོའི་ཡིད་ལ་བདེ་བ་འབྱིན་ཐུབ་པ་དེ་ཡིན་པར་བསྟན་ཡོད།
གོང་གི་དཔྱད་བརྗོད་དེ་དག་ནི་དམངས་གཞས་ཀྱི་གོ་དོན་ལ་
ལྟོས་ནས་བཤད་ན་ཐར་ཐོར་དང་ཟུར་འཕྲོས་ཙམ་ལས་ཆེད་དུ་
དམིགས་པའི་གསུང་སྒྲོས་མིན་ལ་བརྒྱུད་རིམ་ལྡན་པའི་བཀའ་མོལ་
ནི་དེ་བས་ཀྱང་མིན་ནའང་གོང་གསལ་གྱི་དཔེ་དེ་དག་ལས་བོད་ཀྱི་
སྔོན་བྱོན་མཁས་པ་རྣམས་ཀྱིས་གླུ་གཞས་ཀྱི་མཚོན་བྱེད་རྣམ་པ་
དང་། ངོ་བོ། ནུས་པ་སོགས་ལ་དངོས་ཤུགས་གང་རུང་ནས་
དཔྱད་ཞིབ་མཛད་ཡོད་པ་གསལ་པོར་མཚོན་ཐུབ། འོན་ཀྱང་རང་
རེ་བོད་དུ་ལོ་རྒྱུས་དང་དུས་རབས་ཀྱི་ཚད་བཀག་གི་དབང་གིས་དེང་
དུས་ང་ཚོས་གླེང་བཞིན་པའི “ དམངོས་གཞས་” ཞེས་པའི་ཚན་རིག་
གི་ཐ་སྙད་དེ་ནི་ཕྱིས་སུ་བྱུང་བ་ལས་སྔོན་གྱི་བསྟན་བཅོས་ནས་རྙེད་
ཐབས་མེད་པས་ཚད་མར་འོས་པའི་དམངས་གཞས་ཀྱི་གོ་དོན་ནི་
དེ་བས་ཀྱང་གླེང་ཐབས་བྲལ་བ་ཡིན། །
དམངས་ཁྲོད་གླུ་གཞས་ལ་མཚན་ཉིད་འཇོག་སྐབས་དེའི་སྒྱུ་
རྩོལ་གྱི་རྣམ་པའི་ཐད་ཀྱི་ཁྱད་ཆོས་ལ་བསམས་གཞིགས་བྱེད་དགོས་
ir
cio



ལེའུ་དང་པོ། བོད་ཀྱི་དམངས་གཞས་ཀྱི་བྱུང་རིམ་སྤྱིར་གླིང་པ་
པ་ཙམ་མ་ཟད་དེའི་བསམ་བློའི་ནང་དོན་ཐད་ཀྱི་ཁྱད་ཆོས་ལའང་
བསམས་གཞིགས་བྱེད་དགོས། དམངས་གཞས་ནི་རྒྱ་ཆེའི་ངལ་
རྩོལ་མི་དམངས་ཀྱིས་རང་ཉིད་ཀྱི་སེམས་ཀྱི་ཚོར་འདུ་སྣ་ཚོགས་
དབྱངས་སུ་གྱེར་བ་གང་ཞིག་ངག་ཐོག་ནས་བརྩམས་པའི་ཚིགས་
བཅད་ཀྱི་རྣམ་པ་ཞིག་ཡིན་པས་དེའི་གོ་དོན་འཇོག་སྐབས་མང་
ཚོགས་ཀྱི་རང་བཞིན་ལྡན་པ་དེ་འབུར་དུ་མངོན་ཐུབ་པ་བྱེད་
དགོས་པ་མ་ཟད། ལུས་ཚིགས་བཅད་ཡིན་པ་གང་ཞིག་ངག་ཐོག་
གི་རང་བཞིན་ལྡན་པ་དེ་དམངས་གཞས་ཀྱི་གོ་དོན་ནང་མ་མཐར་
ཚང་དགོས་པའི་ཆ་རྐྱེན་གཙོ་བོ་ཞིག་ཡིན། ད་དུང་ངག་ཐོག་ནས་
གྱེར་ལེན་ཀྱི་ཁྱད་ཆོས་ལྡན་པ་དེ་ཡང་ངེས་པར་དུ་མངོན་ཐུབ་པ་
བྱེད་དགོས། དེར་བརྟེན་དམངས་གཞས་ཀྱི་གོ་དོན་གང་ཡིན་ཐད་
དེང་རབས་ཀྱི་དམངས་ཁྲོད་རྩོམ་རིག་སྐོར་གྱི་བརྩམས་ཆོས་དག་
ལས་ཚད་དང་མཐུན་པའི་འགྲེལ་བརྗོད་མཛད་ཡོད་པས་དེ་ཉིད་
ཚད་མར་བཟུང་ན་འཐུས། དེ་ཡང་ དམངས་རྩོམ་རྣམ་བཤད་
ལས་ “ངལ་རྩོལ་མི་དམངས་ཀྱིས་ངག་ཐོག་ནས་གསར་རྩོམ་བྱས་
པའི་ལུས་ཚད་ཐུང་ལ་སྡེབ་སྦྱོར་ངེས་གཏན་ལྡན་པའི་ཚིགས་བཅད་
རྩོམ་ཡིག་གང་ཞིག་གཞས་གདངས་སུ་ལེན་ཆོག་པ་ཞིག་ཡིན།” （18)
ཞེས་གསུངས་འདུག་པ་དེ་ནི་དམངས་གཞས་ཞེས་པའི་ཐ་སྙད་དེར་
འདུ་དགོས་ངེས་ཀྱི་ཆ་རྣམས་ཚང་ཡོད་ལ་ཆ་ཤས་དེ་དག་ཚོགས་པ་
ལས་ངོ་བོའི་ཁྱད་པར་འབུར་དུ་ཐོན་ཡོད་པས་ན་འོས་ཤིང་འཚམས་
པའི་གོ་དོན་ནམ་མཚན་ཉིད་ཡིན་པར་སེམས།
19



དབུས་གཙང་དམངས་གཞས་ལས་ཚེག་ཁྱིམ་དྲུག་མའི་ལུས་ལ་དཔྱད་པ་
གསུམ་པ། བོད་ཀྱི་དམངས་ཁྲོད་གླུ་
གཞས་ཀྱི་ཐོག་མའི་འབྱུང་ཚུལ།
སྤྱིར་མིའི་རི ག ས་ཀྱི་རྩོམ་རིག་ལོ་རྒྱུས་ལས་དམངས་ཁྲོད་གླུ་
གཞས་ཀྱི་ལོ་རྒྱུས་ནི་ཧ་ཅང་རིང་བ་ཞིག་ཡིན་ཏེ་དེ་ཉིད་ཐོན་པའི་ལོ་
དུས་ནི་མིའི་རིགས་ཀྱི་སྐད་ཆའི་བྱུང་དུས་ལ་སྙེག་ཆོག་པ་ཞིག་ཡིན།
དེ་འདྲ་ཡིན་སྟབས་དམངས་གཞས་དང་སྐད་ཆ་ནི་ཧ་ལམ་དུས་
མཉམ་དུ་ཐོན་པ་ཞིག་ཡིན། དཔེར་ན་དེང་སང་ཡང་གོ་ལ་འདིའི་
ཐོག་འཚོ་སྡོད་བྱེད་བཞིན་པའི་ཤེས་རིག་མ་དར་བའི་མི་རིགས་
འགའ་ཞིག་ལ་རང་གི་ལོ་རྒྱུས་མེད་ལ་ཡི་གེ་ཡང་མེད་ཀྱང་ཁོང་ཚོས་
གླུ་ལེན་པ་དང་གླུ་རྣམས་ངག་ནས་ངག་ཏུ་བརྒྱུད་སྤྲོད་བྱེད་པ་དེ་
ལས་གདོད་མའི་དུས་སུ་གླུའམ་གཞས་ནི་ཆེས་ཐོག་མར་དར་བའི་
རྩོམ་རིག་གི་རྣམ་པ་གལ་ཆེན་ཞིག་ཡིན་པ་ཤེས་ཐུབ།
འོ་ན་མིའི་རིགས་ཀྱི་རྩོམ་རིག་སྒྱུ་རྩལ་གྱི་མེས་པོར་གྲགས་པའི་
དམངས་གཞས་དེ་དག་རྒྱུ་རྐྱེན་གང་འདྲ་ཞིག་ལས་བྱུང་བ་ཡིན་ནམ་
ཞེ་ན། ད་ཕན་དམངས་གཞས་ཀྱི་འབྱུང་ཁུངས་ཇི་ཡིན་ལ་རིམ་བྱོན་
མཁས་དབང་རྣམས་ཀྱི་ཁྲོད་བཞེད་སྲོལ་སྣ་ཚོགས་ཤིག་བྱུང་ཡོད་པ་
སྟེ་ངལ་རྩོལ་ལས་བྱུང་བར་འདོད་པ་དང་། གདོད་མའི་ཆོས་ལུགས་
ལས་བྱུང་བར་འདོད་པ་དང་། རང་བྱུང་ལ་ལད་ཟློས་བྱས་པ་ལས་
བྱུང་བར་འདོད་པ། རོལ་རྩེད་ལས་བྱུང་བར་འདོད་པ། ངལ་དུབ་
སེལ་ཆེད་དུ་བྱུང་བ་སོགས་འདོད་ཚུལ་འདྲ་མིན་སྣ་ཚོགས་ཡོད་ཅིང་



ལེའུ་དང་པོ། བོད་ཀྱི་དམངས་གཞས་ཀྱི་བྱུང་རིམ་སྤྱིར་གླེང་བ།
དེ་དག་སོ་སོར་རྒྱུ་མཚན་ངེས་གཏན་ཡོད་དེ་དམངས་གཞས་ཀྱི་
བརྗོད་བྱ་ཧ་ཅང་རྒྱ་ཆེ་ཞིང་དམངས་གཞས་མི་འདྲ་བ་སོ་སོའི་བྱེད་
ནུ ས་དང་དམིགས་ཡུལ་མི་འདྲ་ལ་ཐོན་ཚུལ་ཡང་མི་འདྲ་བས་སོ། །
འདོད་ཚུལ་དེ་དག་ལ་བསམས་ན་ཚད་ཟབ་ལོད་ཀྱི་ཁྱད་པར་ཙམ་
ལས་ཚང་མས་ཡིད་རྟོན་རུང་བའི་ཁུངས་དང་བཅས་ཏེ་དམངས་
གཞས་ཀྱི་འབྱུང་ཁུངས་རེ་བསྟན་ཡོད་ཕྱིར་དམངས་གཞས་ནི་རྒྱུ་
རྐྱེན་སྣ་ཚོགས་ལས་བྱུང་བ་ཞིག་ཡིན་པས་གོང་གསལ་བརྗོད་ཚུལ་དེ་
དག་དབར་འགལ་བ་ཆེར་མེད་པས་ན་འགལ་བ་ལྟག་སྤྲོད་ལྟ་བུར་
འཛིན་མི་འོས་པར་སེམས།
གོང་གི་འདོད་ཚུལ་ནང་ནས་གྲགས་ཆེ་བ་ནི་ངལ་རྩོལ་ལས་བྱུང་
བར་འདོད་པ་དེ་ཡིན། འདོད་ཚུལ་དེའི་སྐོར་ཅུང་ཟད་དྲངས་ན་
འདི་ལྟར་ཏེ། གདོད་མའི་སྐབས་སུ་ངལ་རྩོལ་ནི་མི་རྣམས་ཀྱི་ཆེས་
རྩ་བར་གྱུར་པའི་འཚོ་བའི་ནང་དོན་ཡིན་ཞིང་སྐབས་དེའི་མི་
རྣམས་ཀྱིས་ལུས་ཀྱི་ངལ་དུབ་ཁྱད་བསད་ཀྱིས་ངལ་རྩོལ་བྱས་པ་
ལས་རང་གི་འཚོ་གནས་ཐག་གཅོད་བྱུང་བ་མ་ཟད་རྩོམ་རིག་སྒྱུ་
རྩལ་གསར་དུ་གཏོད་པར་མཁོ་བའི་དངོས་པོའི་རྨང་གཞི་བྱུང་བ་
ཡིན། ཁོང་ཚོས་མཉམ་དུ་ངལ་རྩོལ་བྱེད་སྐབས་ལུས་ཀྱི་འགུལ་
སྟངས་ཀྱི་འགྲོས་དང་མཐུན་པར་ངག་ནས་ཉམས་ཅན་གྱི་དབྱངས་
ཤིག་རང་བཞིན་དུ་ཐོན་ཡོང་བ་དེ་ནི་དམངས་གཞས་ཀྱི་ཆེས་ཐོག་
མའི་རྣམ་པའམ་འབྱུང་ཁུངས་ཡིན་པར་བཞེད། དེས་ན་ངལ་རྩོལ་
ལས་བྱུང་བར་འདོད་པའི་ལྟ་ཚུལ་དེས་དམངས་གཞས་ཙམ་མ་ཟད།
2t



དབུས་གཙང་དམངས་གཞས་ལས་ཚེག་ཁྱིམ་དྲུག་མའི་ལུས་འ*དཔྱད་པ།
རྩོམ་རིག་སྒྱུ་རྩལ་གྱི་ཆེས་རྩ་བའི་འབྱུང་རྐྱེན་ཇི་ཡིན་རྩད་གཅོད་ཐུབ་
ཡོད་སྙམ། དེའི་སྐོར་ལ་རྩོམ་རིག་པ་གྲགས་ཅན་སྐུ་ཞབས་ལུའུ་ཞུན་
གྱིས་འདི་འདྲ་ཞིག་གསུངས་མྱོང་བ་སྟེ། “ ང་ཚོའི་མེས་པོར་གྱུར་
པའི་གདོད་མའི་མི་ནི་ཐོག་མར་སྐད་ཆ་ཙམ་ཡང་ཤོད་མི་ཤེས།
ཐུན་མོང་དུ་ངལ་རྩོལ་བྱ་ཕྱིར་ངེས་པར་དུ་བསམ་ཚུལ་སྨྲ་དགོས་
སྟབས་རིམ་བཞིན་རྙོག་འཛིང་ཆེ་བའི་སྐད་སྒྲ་འབྱོངས་པར་གྱུར།
དཔེ་བཞག་ན་དེ་དུས་མི་རྣམས་གདུང་མ་འགྱོགས་སྐབས་ཚང་མས་
དཀའ་ལས་ཁག་པ་ཚོར་ཡང་གཞན་ལ་ཤོད་མ་ཐུབ། དེ་ཁྲོད་ནས་མི་
ཞིག་གིས་ཧང་ཡོ་ཧང་ཡོ་ཞེས་འབོད། བྱས་ཙང་དེ་ནི་གསར་རྩོམ་
ཡིན།………..གལ་ཏེ་བྲིས་རྟགས་གང་རུང་ཞིག་སྤྱད་ནས་ཉར་ཚགས་
བྱས་ཡོད་ན་དེ་ནི་རྩོམ་རིག་ཡིན་ནོ། ། ཁོ་པ་ནི་རྩོམ་པ་པོ་ཡིན་པ་སྨྲོས་
མི་དགོས། དེས་ན་ཁོ་པ་ནི་རྩོམ་རིག་པ་ཡིན་དགོས་ཤིང་དེ་ནི་ ་ཧང་
ཡོ་ཧང་ཡོའི་རང་ལུགས་པ་” ཡིན་ནོ།” (19）ཞེས་གསོན་ཉམས་དོད་
ལ་ཁུངས་ཟབ་པའི་ཞིབ་བརྗོད་མཛད་ཡོད། དེ་ཡང་སྐུ་ཞབས་ལུའུ་
ཞུན་གྱི་དགོངས་པ་དེ་ལས་ “ དམངས་གཞས་འབྱུང་བའི་སྒུལ་
ཤུགས་ནི་གསར་རྩོམ་བྱ་འདོད་དེ་མིན་པར་གང་ཞིག་མཚོན་འདོད་
པ་ཡིན་པ་” (20） དེ་གསལ་པོར་མཚོན་པ་སྟེ་ང་ཚོས་ཁོང་གི་བཀའ་མོལ་
དེའི་ནང་ནས་ཆེས་ཐོག་མའི་དམངས་གཞས་ནི་ངལ་རྩོལ་པས་
ངལ་རྩོལ་གྱི་དགོས་མཁོར་གཞིགས་ནས་རང་ཉིད་ཀྱི་བསམ་ཚུལ་
གང་རུང་ཕ་རོལ་པོར་སྨྲ་འདོད་པའི་སྒུལ་ཤུགས་ལས་བྱུང་བའི་ཤིན་
ཏུ་སྟབས་བདེ་བའི་སྒྲ་གདངས་ཙམ་ཡིན་པ་དེ་གསལ་པོར་མཐོང་



ལེའུ་དང་པོ། བོད་ཀྱི་དམངས་གཞས་ཀྱི་བྱུང་རིམ་སྤྱིར་གླེང་བ།
ཐུབ་ལ་དེ་བས་ཀྱང་ “ངལ་རྩོལ་གྱིས་མིའི་རིགས་གསར་དུ་བསྐྲུན་པ་
དང་། ངལ་རྩོལ་གྱིས་མིའི་རིགས་ཀྱི་རྩོམ་རིག་སྒྱུ་རྩལ་གསར་དུ་
བསྐྲུན་པའི་”（21) མར་ཁེ་སི་རིང་ལུགས་ཀྱི་ག ཏིང་ཟབ་པའི་
ད གོངས་པ་དེ་ཞིབ་ཕྲའི་དཔེ་མཚོན་གྱི་ཐོག་ནས་གསལ་ལྷམ་མེར་
བསྟན་ཡོད་པ་ཤེས་ཐུབ། སྐུ་ཞབས་ལུའུ་ཞུན་གྱི་དགོངས་པ་དེ་ཕྱིས་
སུ་བྱོན་པའི་དམངས་ཁྲོད་རྩོམ་རིག་སྨྲ་བ་ཙམ་མ་ཟད། རྩོམ་རིག་
པ་རྣམས་ཀྱིས་ཀྱང་སྤྱིར་ན་ཚད་མར་འཛིན་པའི་གྲགས་གཏམ་དུ་
གྱུར་ཡོད། དེས་ན་ངལ་རྩོལ་ནི་དམངས་གཞས་ཀྱི་འབྱུང་རྐྱེན་གཙོ་
བོ་ཞིག་ཡིན་པ་ནི་ཐེ་ཚོམ་མི་དགོས་པ་ཡིན། །
རང་ཅག་ཁ་བ་ཅན་གྱི་ཡུལ་འདིར་ཡང་ཐོག་མར་བྱུང་བའི་རྩོམ་
རིག་ནི་སྐབས་དེའི་མི་རྣམས་ཀྱི་ངག་ཐོག་ཏུ་དར་བའི་གླུ་གཞས་དེ་
དག་ཡིན་ཞིང་། གླུ་གཞས་དེ་དག་ནི་གདོད་མའི་མི་རྣམས་ཀྱིས་
ད ཀ འ་སྤྱད་ངལ་རྩོལ་གྱི་འཚོ་བའི་ལག་ལེན་གྱི་ནང་དུ་གསར་
གཏོད་བྱས་པ་ཞིག་ཡིན། དེ་དུས་ཀྱི་གླུ་ཚིག་ནི་མི་རིགས་གཞན་
པའི་གདོད་མའི་གླུ་ཚིག་དང་མཚུངས་པར་བསམ་བློའི་ནང་དོན་
དང་སྒྱུ་རྩལ་ཁྱད་ཆོས་ཚང་མ་ཆེས་གདོད་མའི་རྣམ་པར་གནས་པས་
ཧ་ཅང་སྟབས་བདེ་ཞིག་ལས་ཡོད་མི་སྲིད། འོ་ན་མིའི་རིགས་ཀྱི་ལོ་
རྒྱུས་ཐོག་ཆེས་ཐོག་མར་དར་བའི་དམངས་གཞས་ཀྱི་རྣམ་པ་དེ་ཇི་
འདྲ་ཞིག་ཡོད་དམ་ཞེ་ན། དེ་ཡང་ “སྐབས་དེའི་དམངས་གཞས་ནི་
སྤྱི་ཚོགས་ཀྱི་འཚོ་བའི་ཚད་བཀག་དང་མི་རྣམས་ལ་རང་རྟོགས་ཀྱི་སྒྱུ་
རྩལ་གསར་རྩོམ་གྱི་བློ་སེམས་མེད་རྐྱེན་ངལ་རྩོལ་གྱི་འགྲོས་དང་ཅི་
,
UP



དབུས་གཙང་དམངས་གཞས་ལས་ཚེག་ཁྱིམ་དྲུག་མའི་ལུས་ལ་དཔྱད་པ།
མཐུན་དང་ངལ་རྩོལ་གྱི་རོགས་ཟླ་ཅི་ཐུབ་ཀྱི་ཚད་ཙམ་དུ་ཟད། （22）
དེ་འདྲ་ཡིན་སྟབས་རང་རེ་གངས་ཅན་པའི་དམངས་གཞས་ཀྱི་ལོ་
རྒྱུས་ལ་བསམས་ཀྱང་གདོད་མའི་དམངས་གཞས་ཀྱི་ཐོག་མའི་རྣམ་
པ་ནི་ཚུལ་དེ་ལས་མ་འདས་པ་ཞིག་ཡིན་ངེས་པ་ཚིག་ཐག་བཅད་
ནས་བཤད་ཆོག་པ་སྟེ། སྐུ་ཞབས་སྤེན་རྡོར་ལགས་ཀྱིས་མཛད་
པའི 《བོད་ཀྱི་རོལ་དབྱངས་ཀྱི་ལོ་རྒྱུས་གླེང་བ་》ཞེས་པ་ལས་ “བོད་
ལྗོངས་སྐྱིད་རོང་རྫོང་ཁོངས་སུ་ཆེས་གནའ་རབས་ཀྱི་རྡོ་འཁུར་བའི་
ལས་གཞས་ཤིག་དར་ཡོད་ཅིང་། དེའི་རྩ་བའི་དབྱངས་འགྲོས་དང་
གཞས་ཚིག་འདི་ལྟར་ཡིན་པ་སྟེ། ལཱ་ཨ་ལ་ཧའེ། ལཱ་ཨ་ལ་ཧའེ།
དེའི་དབྱངས་འགྲོས་དལ་ཞིང་འདེགས་འཇོག་སྐྱེ་བོའི་གོམ་པའི་
སྟབས་ལ་བསྟུན་པ་ཞིག་ཡིན། གཞས་དེར་སྒྲ་རིམ་གཉིས་དང་
རོགས་ཚིག་ ་ ཨ་ལ་ཧའེ་་ ཞེས་པ་གཉིས་རང་ལས་མེད། འོན་ཀྱང་
ང་ཚོས་རོལ་དབྱངས་ཀྱི་འགྱུར་ཁུག་ཁྲོད་ནས་དཀའ་ཚེགས་འགལ་
རྐྱེན་གྱི་མདུན་དུ་སྤོབས་ཉམས་ཀྱིས་མདུན་སྐྱོད་བྱེད་པའི་བསམ་
བློའི་ཚོར་འདུ་ཞིག་མྱོང་ཐུབ། " （ 23) ཅེས་གསུངས་པ་དེ་ལས་ཚད་
གཞི་ངེས་གཏན་གྱི་ཐོག་ནས་བོད་ཀྱི་དམངས་གཞས་ཀྱི་ཐོག་མའི་ངོ་
རིས་ཇི་ཡིན་གསལ་བར་མཚོན་ཡོད། འདི་ལས་ “ངལ་རྩོལ་སྐབས་
ངལ་བའི་འགྲོས་དང་མཐུན་པར་རང་བཞིན་དུ་ངག་ནས་ཕྱུང་བའི་
དབྱངས་ཀྱི་སྟེང་ཚིག་སྦྱར་བ་ནི་གདོད་མའི་གླུ་ཚིག་ཐོག་མ་དེ་ཡིན་” (24)
པ་ཤིན་ཏུ་གསལ་ལོ། །
དམངས་གཞས་ཐོན་པ་ནས་བཟུང་སྒྱུ་རྩལ་གྱི་རྣམ་པ་དེ་རྟག་ཏུ་
24



ལེའུ་དང་པོ། བོད་ཀྱི་དམངས་གཞས་ཀྱི་བྱུང་རིམ་སྤྱིར་གླེང་བ།
མི་རྣམས་ཀྱི་འཚོ་བ་དང་འགྲོགས་ཡོད། དེ་མང་ཚོགས་ཀྱི་ཉིན་རེའི་
འཚོ་བའི་ནང་བྱུང་བ་མ་ཟད་སྤྱི་ཚོགས་འཕེལ་རྒྱས་འགྲོ་བ་དང་
བསྟུན་ནས་གོང་འཕེལ་ཕྱིན་ཡོད་པ་རེད། དེར་བརྟེན་བོད་ཀྱི་
གདོད་མའི་དམངས་གཞས་ཀྱི་ཆེས་སྔ་བའི་རྣམ་པ་དེ་ཡང་མི་རིགས་
གཞན་གྱི་དམངས་གཞས་འཕེལ་ཚུལ་དང་མཚུངས་པར་སྤྱི་ཚོགས་
རིམ་བཞིན་གོང་འཕེལ་འགྲོ་བ་དང་བསྟུན་ནས་རིམ་པས་ཕུན་སུམ་
ཇེ་ཚོགས་སུ་ཕྱིན་ཡོད་ངེས་ཡིན། ཐོག་མའི་དུས་ཤིན་ཏུ་སྟབས་
བདེ་བའི་དམངས་གཞས་ཀྱི་རྣམ་པ་དེ་རིམ་པར་ཅུང་ཕུན་སུམ་
ཚོགས་པའི་དམངས་གཞས་སུ་ཇི་ལྟར་འགྱུར་ཚུལ་ཐད་ （དམངས་
ཁྲོད་རྩོམ་རིག་རགས་གླེང་》 ལས་འདི་ལྟར་གསུངས་པ་སྟེ། “ཆེས་ཐོ
ག་མའི་གླུ་གཞས་ནི་ཕལ་ཆེར་ངལ་རྩོལ་གྱི་ལས་གཞས་ཙམ་ཡིན་
སྲིད། དེ་ནི་ངལ་རྩོལ་ལ་བསྟུན་པ་དང་། དབུགས་ཀྱི་རྒྱུ་བ་སྙོམ་པ།
གོམ་སྟབས་གཅིག་སྒྲིལ། ངལ་དུབ་སེལ་བ་ཙམ་ཡིན་ངེས། རྗེས་སུ་
ངལ་རྩོལ་གྱི་མཚམས་ཚིགས་དང་སྦྲགས་མི་རྣམས་ཀྱིས་ནང་སེམས་
ཀྱི་དགའ་སྐྱོ་ཡང་ངག་ནས་ལེན་པར་བྱེད། དེ་ལྟར་སྟབས་བདེ་
བའི་ལས་གཞས་དེ་འཚོ་བའི་ནང་དོན་གྱིས་ཕྱུག་པའི་གླུ་གཞས་ལ་
རིམ་འགྱུར་བྱུང་།” （25）ཞེས་འགྲེལ་བརྗོད་མཛད་པ་དེ་ལས་གདོད་
མའི་དམངས་གཞས་ཀྱི་འབྱུང་ཁུངས་དང་འཕེལ་འགྱུར་གྱི་ཆོས་
ཉིད་ལམ་ཙམ་མཐོང་ཐུབ། དེར་བརྟེན་བོད་ཀྱི་གདོད་མའི་
དམངས་གཞས་ཀྱི་འཕེལ་འགྱུར་ཆོས་ཉིད་ཀྱང་གོང་གསལ་དེ་ལས་
མ་འདས་པ་ཞིག་རེད། དེ་ཡང་བོད་ཀྱི་གདོད་མའི་མི་རྣམས་ཀྱི་སྤྱི་
25



དབུས་གཙང་དམངས་གཞས་ལས་ཚེག་ཁྱིམ་རྒྱུག་མའི་ལུས་ལ་དཔྱད་པ།
ཚོགས་ཐོན་སྐྱེད་གྱི་ལག་ལེན་བྱ་ཡུལ་ཇེ་ཆེར་ཕྱིན་པ་དང་མཉམ་དུ་
མིའི་བསམས་གཞིགས་དང་སྐད་ཆའི་ནུས་པ་ཡང་ཉིན་རེ་བཞིན་
དར་འཕེལ་བྱུང་ཡོད། སྐབས་དེར་ངལ་རྩོལ་གྱི་མཚམས་ཚིགས་
ཙམ་ལ་བསྟུན་པའི་སྟབས་བདེའི་ལས་གཞས་མཆིས་པ་མ་ཟད་ངལ་
རྩོལ་གྱི་རྣམ་པ་མཚོན་པའི་གླུ་གཞས་ཀྱི་རི གས་ཀྱང་ཐོན་འགོ་
ཚུགས་པ་ཡིན། མདོར་ན་བོད་ཀྱི་གདོད་མའི་དམངས་གཞས་དེ་
ཐོག་མའི་དུས་ཀྱི་ཆེས་སྟབས་བདེ་བའི་ངག་སྒྲ་ཙམ་ནས་རིམ་
བཞིན་རྙོག་འཛིངས་ཀྱི་ཕྱོགས་སུ་འགྱུར་བའི་འཕེལ་རིམ་ཞིག་
བརྒྱུད་ནས་དར་འཕེལ་བྱུང་ཡོད་པ་རིག་པས་དཔགས་ཐུབ།
བཞི་པ། བོད་ཀྱི་དམངས་གཞས་ཀྱི་
འཕེལ་རིམ་མདོར་བསྡུས།
གཅིག གདོད་མའི་དུས་སྐབས་ཀྱི་དམངས་གཞས།
གཉའ་ཁྲི་བཙན་པོས་པུར་རྒྱལ་གྱི་སྲིད་དབང་མ་བཙུགས་པའི་
ཡར་སྔོན་ནས་བོད་ཡུལ་འདིར་རྒྱལ་ཕྲན་བཅུ་གཉིས་དང་སིལ་མ་
བཞི་བཅུ་སོགས་བྱུང་ཡོད་པས་དུས་སྐབས་དེ་དག་གི་རིང་མི་རྣམས་
ཀྱིས་དམངས་གཞས་གཙོ་བོར་གྱུར་པའི་རྩོམ་རིག་གི་རྣམ་པ་མང་པོ་
ཞིག་བརྩམས་ཡོད་པ་མ་ཟད། ངག་ཐོག་ནས་ངག་ཐོག་བརྒྱུད་དར་
འཕེལ་བྱུང་ཡོད་ངེས་ཡིན། འོན་ཀྱང་དེ་དུས་ཡི་གེ་མེད་པའི་རྐྱེན་
པས་དམངས་ཁྲོད་གླུ་གཞས་ལ་སོགས་པའི་གདོད་མའི་རྩོམ་རིག་གི་



ལེའུ་དང་པོ། བོད་ཀྱི་དམངས་གཞས་ཀྱི་བྱུང་རིམ་མིར་གླེང་བ།
རྣམ་པ་མང་པོ་ཞིག་རང་ཅག་གི་མཐོང་ཡུལ་དུ་མ་འགྱུར་གོང་རྩ་
བརླག་དུ་ཕྱིན་ཟིན། དེ་ལྟར་ཡིན་ན་ཡང༌ (སྲིད་པ་ཆགས་གླུ་དང་།
（སྲིད་པས་བ་ཆུང་བཤའ་བ་ལ་སོགས་པའི་གདོད་མའི་གླུ་
གཞས་ཉུང་ཤས་ངག་རྒྱུན་མ་ཆད་པར་མི་རབས་ནས་མི་རབས་བརྒྱུ
ད་གནས་ཐུབ་པ་བྱུང་ཡོད། དེ་དག་ནི་ཕྱི་རབས་པས་སྔོན་གྱི་ངག་
རྒྱུན་གཞིར་བཟུང་ཡིག་ཐོག་ཏུ་ཕབ་པ་ཞིག་ཡིན་པས་གདོད་མའི་
གཉུག་མའི་རྣམ་པ་ཇི་མ་ཇི་བཞིན་འཁོད་པ་ཞིག་ཡོང་ཐབས་མེད།
འོན་ཀྱང་གླུ་ཚིག་དེ་དག་གི་བསམ་བློའི་ནང་དོན་དང་སྒྱུ་རྩལ་ལག་
ཐབས་གང་ལ་བསམས་ཀྱང་གདོད་མའི་སྙན་ངག་གམ་དམངས་
གཞས་ཀྱི་རྟགས་ཐམ་འཁེལ་ཡོད་པ་གསལ་པོ་ཡིན། དཔེར་ན་ (སྲིད་
པ་ཆགས་གླུ་»ལས། “དྲི་བ། དང་མ་སྲིད་པ་ཆགས་དུས་ཀྱི།། ས་
གནམ་གཉིས་ཀ་འདྲེས་བསྡད་ཡོད།། ས་གནམ་ཕྱེ་ནོ་སུ་ཡིན་ཤོད།།
དང་མ་སྲིད་པ་ཆགས་དུས་ཀྱི། ཉིན་སྲིབ་གཉིས་ཀ་འདྲེས་བསྡད་
ཡོད།། ཉིན་སྲིབ་ཕྱེ་ནོ་སུ་ཡིན་ཤོད།། དྲི་ལན། དང་མ་སྲིད་པ་
ཆགས་དུས་ཀྱི། ས་གནམ་གཉིས་ཀ་འདྲེས་བསྡད་ཡོད།། ས་
གནམ་ཕྱེ་ནོ་ཁྱུང་ཆེན་ཡིན།། ཁྱུང་ཆེན་མགོ་ན་ཅི་ཞིག་ཡོད། དང་
མ་སྲིད་པ་ཆགས་དུས་ཀྱི།། ཉིན་སྲིབ་གཉིས་ཀ་འདྲེས་བསྡད་ཡོད།
ཉིན་སྲིབ་ཕྱེ་ནོ་ཉི་མ་རེད།། ཉི་མའི་མགོ་ན་ཅི་ཞིག་ཡོད།” (26） ཅེས་
པའི་གླུ་ཚིག་གི་བརྗོད་དོན་ཚན་རིག་དང་མཐུན་པ་ཞིག་ཡིན་མི་སྲིད་
ཀྱང་དུས་སྐབས་དེའི་མི་རྣམས་ཀྱི་ངོས་ནས་བརྗོད་ན་རང་གི་བློ་ཚོད་
ལ་གཞིགས་ཏེ་རང་བྱུང་སྣང་ཚུལ་ལ་ངོས་འཛིན་དང་འགྲེལ་བཤད་



དབུས་གཙང་དམངས་གཞས་ལས་ཚེག་ཁྱིམ་དྲུག་མའི་ལུས་ལ་དཔྱད་པ།
བྱས་པའི་བདེན་གཏམ་ཞིག་ཡིན། གླུ་ཚིག་དེ་ལ་གདོད་མའི་མི་རྣམ
ས་ཀྱིས་རང་ཉིད་ཀྱི་བསམ་བློའི་བརྩེ་དུང་གང་རུང་ཞིག་ངེས་
གཏན་གྱི་དབྱངས་རྟར་དྲངས་ཏེ་ཕྱིར་མཚོན་པའི་ཁྱད་ཆོས་ལྡན་པས་
ན་སྙན་ངག་གམ་གླུ་གཞས་ཡིན་པ་གོར་མ་ཆག དེ་ཙམ་དུ་མ་ཟད་གོང་
གི་གླུ་ཚིག་གི་ནང་དོན་ལས་གདོད་མའི་ལྷ་སྒྲུང་གི་ཉམས་འགྱུར་
གསལ་པོར་མངོན་ཡོད། མར་ཁེ་སིའི་དགོངས་པ་ལྟར་ན་ལྷ་སྒྲུང་ནི་
“མི་དམངས་ཀྱིས་འཆར་སྒོ་བརྒྱུད་རང་རྟོགས་མ་ཡིན་པའི་སྒྱུ་རྩལ་
ཐབས་ཀྱིས་ལས་སྣོན་བྱས་པའི་རང་བྱུང་དང་སྤྱི་ཚོགས་ཀྱི་རྣམ་པ་
འབའ་ཞིག་ཡིན།” （27）ཞེས་གསུངས་ཡོད། དེས་ན་ང་ཚོས་གོང་
གསལ་གླུ་ཚིག་ལ་སྣང་འཇོག་བྱས་ན་གླུ་དེ་ལས་སྐབས་དེ་དུས་ཀྱི་སྐྱེ་
བོ་རྣམས་ཀྱིས་རང་རྟོགས་མ་ཡིན་པའི་སྒྱུ་རྩལ་གྱི་གསར་གཏོད་ཀྱི་
ཐོག་ནས་གཟུགས་སྣང་དོད་པོས་འཇིག་རྟེན་ཁམས་སམ་རང་བྱུང་
ཁམས་ཀྱི་ཐོག་མའི་གནས་སྟངས་དང་འབྱུང་ཁུངས་ལ་རང་ཉིད་ཀྱི་
འཆར་སྣང་གཞིར་བཟུང་རྩད་ཞིབ་བྱས་པའི་བརྗོད་དོན་ལྡན་པ་
ཤེས་ཐུབ། དེའི་ཐོག་ནས་མི་རྣམས་ཀྱིས་གསང་བ་ལྐོག་གྱུར་གྱིས་
ཁེངས་པའི་རང་བྱུང་སྣང་ཚུལ་རྟོགས་འདོད་པ་དང་དེ་ལ་འཚོལ་
ཞིབ་བྱེད་འདོད་པའི་སྙིང་སྟོབས་མཚོན་ཡོད་སྟབས་ལྷ་སྒྲུང་གི་ཁྱད་
ཆོས་མངོན་པར་གསལ་བས་མིའི་རིགས་བྱིས་བློ་ཅན་གྱི་དུས་སུ་
བྱུང་བའི་གདོད་མའི་རང་རྟགས་འབུར་དུ་མངོན་ཞིང་། རང་བྱུང་
ཁམས་ལ་ཁ་ལོ་བསྒྱུར་འདོད་ཀྱི་སྙིང་སྟོབས་དེས་གླུ་གཞས་དེ་ལ་མུ་
མཐུད་ནས་དར་འཕེལ་ཡོང་བའི་གསོན་ཤུགས་ཀྱིས་ཁེངས་པ་



ལེའུ་དང་པོ། བོད་ཀྱི་དམངས་གཞས་ཀྱི་བྱུང་རིམ་སྤྱིར་གླེང་བ།
ཆགས་ཡོད། །
（བོད་ཀྱི་རྩོམ་རིག་ལོ་རྒྱུས་མུན་སེལ་སྒྲོན་མེ་）ལས། “རང་བྱུང་
ཁམས་ཀྱི་སྣང་ཚུལ་དག་གླུ་ཚིག་གི་སྒྱུ་རྩལ་རྣམ་པ་ལ་བརྟེན་ནས་
མཚོན་པར་བྱེད་པ་དེ་ནི་གདོད་མའི་མི་རྣམས་ཀྱི་རྩོམ་རིག་གསར་
རྩོམ་གྱི་འབྲས་བུ་བསུབ་ཏུ་མེད་པ་ཞིག་རེད།” （28） ཅེས་གསུངས་
པ་ལྟར་གོང་གསལ་གླུ་ཚིག་དེ་ནི་རང་ཅག་གི་མེས་པོ་རྣམས་ཀྱིས་
གདོད་མའི་སྤྱི་ཚོགས་ཀྱི་ནང་དུ་ལག་ལེན་བྱས་པའི་རྩོམ་རིག་
གསར་རྩོམ་གྱི་འབྲས་བུ་ཞིག་ཡིན་པས་དམངས་གཞས་ཀྱི་ཁོངས་སུ་
གཏོགས་པ་མ་ཟད། ལྷ་སྒྲུང་གི་ཁོངས་སུ་དྲངས་པ་ཡང་དེའི་ངོ་བོས་
གཏན་འཁེལ་བྱས་པ་ཞིག་ཡིན། དེ་འདྲའི་ཁྱད་ཆོས་དེ་རང་རེ་
གངས་ཅན་པའི་རྩོམ་རིག་ཙམ་མ་ཡིན་པར་མི་རིགས་མང་པོའི་
རྩོམ་རིག་གི་ལོ་རྒྱུས་ནང་རང་ཆས་སུ་བྱུང་བའི་སྤྱི་ཁྱབ་ཀྱི་སྣང་ཚུལ་
ཞིག་ཡིན། དེ་ཡང་ （དམངས་ཁྲོད་རྩོམ་རིག་རགས་གླེང་》ལས།
“གླུ་གཞས་ཀྱི་འགོ་ཁུངས་ལ་གཞིགས་ནས་ང་ཚོས་འདི་ལྟར་ཁ་
ཚོན་བཅད་ན་ཆོག་པ་སྟེ་གདོད་མའི་དུས་སུ་དམངས་ཁྲོད་རྩོམ་
རིག་ཡོངས་རྫོགས་གླུ་གཞས་ཀྱི་རྣམ་པའི་ཐོག་ནས་མངོན་པ་ཡིན།
དེ་དུས་ཀྱི་ལྷ་སྒྲུང་ཡང་ཕལ་ཆེར་ཚིགས་བཅད་ཀྱི་ལུས་ཡིན་སྲིད།” （29)
ཅེས་གསུང ས་པ་ནི་ཡོངས་ཁྱ བ་ཀྱི་བདེན་དོན་ཞིག་ཡིན་ཏེ་
གོང་གསལ་བོད་ཀྱི་གདོད་མའི་ལྷ་སྒྲུང་གི་ལུས་ཚིགས་བཅད་ཡིན་པ་
གང་ཞིག་འོས་འཚམས་ཀྱི་དབྱངས་རྟར་འཁྲོལ་ནས་ལེན་པས་གླུ་
གཞས་ཀྱང་ཡིན་པ་དེ་ལས་ཡོངས་སུ་ར་སྤྲོད་བྱེད་ཐུབ། དེའི་ཕྱིར་
29



དབུས་གཙང་དམངས་གཞས་ལས་ཚེག་ཁྱིམ་དྲུག་མའི་ལུས་ལ་དཔྱད་པ།
མིའི་རིགས་ཀྱི་རྩོམ་རིག་གི་སྐྱ་རེངས་ཐོག་མར་འཆར་དུས་སྙན་ངག་
གམ་གླུ་གཞས་ནི་རང་ཚུགས་ཐུབ་པའི་རྩོམ་རིག་གི་རྣམ་པ་མ་ཡིན་
ཞིང་ཚིག་སྦྱོར་གྱི་ཐད་ནས་བཤད་ནའང་གླུ་གཞས་ཚུད་པའི་རྩོམ་
རིག་གི་རྣམ་པ་མཐའ་དག་སྤྱིར་ན་ཚིགས་སུ་བཅད་པའི་ལུས་ཤ་
སྟག་ཡིན་ངེས་སོ། ། །
དེ་བཞིན་སྲིད་པས་བ་ཆུང་བཤའ་བ་》དང་། ཨ་ཆགས་ཆགས་
ལ་ཆགས་དགུ་ལ་སོགས་པའི་གླུ་ཚིག་ལ་བལྟས་ན་ཚིགས་སུ་བཅད་
པའི་ལུས་ཡིན་པ་གང་ཞིག་འཆར་ཡན་གྱི་བསམ་བློ་དང་རྩེད་མཚར་
གྱི་ཉམས་ལ་བརྟེན་ནས་གདོད་མའི་མི་རྣམས་ཀྱིས་ཕྱི་སྣོད་ཀྱི་འབྱུང་
ཚུལ་ཙམ་མ་ཟད། ནང་བཅུད་ཀྱི་སེམས་ཅན་གྱི་འབྱུང་ཁུངས་ལ་
རྟོག་དཔྱོད་དང་། རིམ་བཞིན་སྤྱི་ཚོགས་ཀྱི་ཐོན་སྐྱེད་ངལ་རྩོལ་གྱི་
རྣམ་པ་གང་རུང་བརྗོད་དོན་དུ་བྱས་པའི་གླུ་ཚིག་ཀྱང་དར་ཡོད་པ་
ཤེས་ཐུབ་པས་རང་བྱུང་གི་སྣང་ཚུལ་ཙམ་མ་ཟད་སྤྱི་ཚོགས་ཀྱི་སྣང་
ཚུལ་ལའང་འགྲེལ་པ་བྱེད་པའི་བསམ་བློའི་འདུ་ཤེས་མཚོན་པར་
བྱས་ཡོད། བརྩམས་ཆོས་དེ་དག་ཐུན་མོང་གི་ཁྱད་ཆོས་གཙོ་བོ་
ཞིག་ནི་སྐབས་དེའི་མི་རྣམས་ཀྱིས་འཕྲོས་རྟོག་གཙོ་བོར་གྱུར་པའི་
འཆར་སྣང་ལ་བརྟེན་ནས་རང་བྱུང་གི་སྟོབས་ཤུགས་དེ་གཟུགས་
སྣང་ཅན་དུ་བསྒྱུར་བའི་གསར་རྩོམ་ཐབས་ཤེས་སྤྱད་པ་དེ་ཡིན། དེ་
འདྲའི་སྒྱུ་རྩལ་བློས་བསླངས་བརྒྱུད་རང་བྱུང་ཁམས་ཀྱི་སྣང་ཚུལ་སྣ་
ཚོགས་ལ་ཤེས་རྟོགས་དང་བསྒྱུར་བཀོད་བྱེད་པའི་བསམ་པ་ཤུགས་
ཆེར་མཚོན་ཡོད་སྟབས་གདོད་མའི་མི་རྣམས་ཀྱི་ངག་ནས་བྱུང་བའི་



ལེའུ་དང་པོ། བོད་ཀྱི་དམངས་གཞས་ཀྱི་བྱུང་རིམ་སྤྱིར་གླེང་བ།
རྩོམ་རིག་གི་རྟགས་མཚན་གསལ་པོ་ལྡན་ཡོད། མདོར་ན་ “གདོད་
མའི་དུས་སུ་བྱུང་བའི་གླུ་དེ་དག་ནི་བོད་གངས་ཅན་གྱི་ཡུལ་དུ་འཚོ་
བ་རོལ་བའི་གདོད་མའི་མི་རྣམས་ཀྱི་ཐུན་མོང་གྱི་བློ་གྲོས་ལས་བྱུང་
བ་ཞིག་ཡིན་ལ། ཁོ་ཚོ་ཐུན་མོང་གིས་གསར་དུ་བསྐྲུན་པའི་ངག་ཐོག་
གི་སྙན་ངག་ཀྱང་རེད། ངག་ཐོག་གི་སྙན་ངག་དེ་དག་ནི་བོད་ཀྱི་
གདོད་མའི་སྤྱི་ཚོགས་ཀྱི་རྩོམ་རིག་གི་གྲུབ་ཆ་གལ་ཆེན་ཞིག་ཡིན་པ་
དང་། དེས་གདོད་མའི་མི་རྣམས་ཀྱི་འདུ་ཤེས་དང་། བསམ་བློ།
དད་མོས་སོགས་མཚོན་ཡོད་པ་རེད།" （30）
གཉིས། བཙན་པོའི་དུས་རབས་སྔ་མའི་སྐབས།
བོད་ཀྱི་གདོད་མའི་སྤྱི་ཚོགས་དེ་དུས་ཡུན་རིང་བའི་འཕེལ་རིམ་
བརྒྱུད་མུ་མཐུད་གོང་འཕེལ་འགྲོ་བ་དང་བསྟུན་ནས་རིམ་བཞིན་
བྲན་གཡོག་ལམ་ལུགས་ཀྱི་སྤྱི་ཚོགས་སུ་བར་བརྒལ་བྱས་ཤིང་།
འབྲེལ་ཡོད་ཡིག་ཚང་ལྟར་ན་མ་མཐར་ཡང་སྤྱི་ལོའི་སྔོན་གྱི་དུས་
ར བས་གཉིས་པ་ཙམ་ལ་གཉའ་ཁྲི་བཙན་པོས་པུར་རྒྱལ་གྱི་ཆབ་
སྲིད་བདག་གིར་བཞེས་ཡོད་ཅིང༌། ཡུལ་ཡར་ཀླུང་ལྟེ་བར་བྱས་
པའི་ཡར་ཀླུང་གཙང་པོའི་བཞུར་རྒྱུད་དུ་མཐའ་སྐོར་རྒྱལ་ཕྲན་
གཞན་ལས་སྟོབས་ཆེ་བའི་སྲིད་དབང་ཐོག་མར་བཙུགས་ཡོད་པས་
དེ་དུས་བོད་ཀྱི་རྩོམ་རིག་ལ་ཡང་སྔར་ལས་ལྷག་པའི་དར་འཕེལ་
བྱུང་ཡོད་པ་ཁ་ཚོན་བཅད་ཆོག
དེ་ཡང་བོད་ཀྱི་ལོ་རྒྱུས་བསྟན་བཅོས་ལས་ཅུང་སྔ་གྲས་ཡིན་པའི་



དབུས་གཙང་དམངས་གཞས་ལས་ཚེག་ཁྱིམ་དྲུག་མའི་ལུས་ལ་དཕྱུད་པ་
(ཆོས་འབྱུང་མེ་ཏོག་སྙིང་པོ་སྦྲང་རྩིའི་བཅུད་ཅེས་པའི་ནང་ “བོད་
ཀྱི་རྒྱལ་པོ་ལ་སྔ་བ་གཉའ་ཁྲི་བཙན་པོ་ཡིན་ཏེ་དེའི་སྐུ་རིང་ལ་གཏམ་
རྒྱུད་དང་། སྒྲུང་རྒྱུད། སྡེབ་སྦྱོར། བཀའི་ཀུགས་དང༌། བྲོ་གར་
དང་། གླུ་གཞས་དང་། ཤོན་རྩེད་དང་། རྩེད་འཇོ་ལ་སོགས་པ་
འབྱུང་བ་ཡིན་ནོ།”（31)ཞེས་གསལ་བར་འཁོད་ཡོད་པས་རང་ཅག་
གི་མེས་པོ་རྣམས་ཀྱིས་ལོ་ངོ་ཉིས་སྟོང་ལྷག་གི་སྔོན་ནས་གླུ་གཞས་
ཀྱིས་གཙོས་པའི་རིག་རྩལ་གྱི་རྣམ་གྲངས་མང་པོ་ཞིག་ལ་རོལ་
བཞིན་པ་མཐོང་ཐུབ། གླུ་གཞས་ནི་རིག་རྩལ་རྣམ་གྲངས་དེ་དག་
ལས་ཀྱང་ཆེས་ཐོག་མར་བྱུང་བ་མ་ཟད་མི་རྣམས་ཀྱིས་རྒྱུན་པར་
ངག་ལམ་ནས་འཁྲོལ་བའི་རིག་རྩལ་རྣམ་པ་གཙོ་བོ་ཞིག་ཡིན་པར་
གདོན་མི་ཟ། ལར་མི་རིགས་གང་འདྲ་ཞིག་ཡིན་ཀྱང་ཐོག་མའི་
དུས་སུ་དར་བའི་དམངས་ཁྲོད་རྩོམ་རིག་གི་རྣམ་པ་ནི་ཕལ་ཆེར་
ཚིགས་སུ་བཅད་པའི་རྣམ་པའི་ཐོག་ནས་མངོན་པ་ཞིག་ཡིན་པ་མ་
ཟད། དེ་དུས་གླུ་དང་རོལ་མོ་ཞབས་བྲོ་གསུམ་པོ་ནི་གཞི་གཅིག་ཏུ་
འབྲེལ་བའི་ཕྱོགས་བསྡུས་ཀྱི་སྒྱུ་རྩལ་ཞིག་ཡིན་པ་ནི་མཁས་དབང་
མང་པོའི་ཞིབ་འཇུག་གི་དཔྱད་འབྲས་ལས་ཐོན་པའི་ཆོད་སྡོམ་ཞིག་
ཡིན་ལ་ཕྱི་ནང་མི་རིགས་མང་པོའི་རྩོམ་རིག་གི་ལོ་རྒྱུས་ལས་ཀྱང་
མངོན་སུམ་མཐོང་ཆོས་ཀྱི་བདེན་དཔང་བྱེད། །
ལྷག་པར་དུ་རང་ཅག་གི་མི་རིགས་འདི་ལོ་རྒྱུས་ཐོག་ཚིགས་
བཅད་རྩོམ་རིག་ལ་བྱང་ཆུབ་པ་ཞིག་ཡིན་པས་གནའ་དུས་ནས་མི་
རྣམས་ཀྱིས་གླུ་གཞས་ཀྱིས་གཙོས་པའི་ཚིགས་བཅད་ཀྱི་བརྩམས་



ལེའུ་དང་པོ། བོད་ཀྱི་དམངས་གཞས་ཀྱི་བྱུང་རིམ་སྤྱིར་གླེང་བ།
ཆོས་མང་པོ་ཞིག་ཕྱི་རབས་པའི་མིག་གསོས་སུ་འཇོག་གནང་མཛད་
ཡོད་པས་དེ་ལས་རྩོམ་རིག་དར་བའི་ཆེས་ཐོག་མའི་དུས་སྐབས་སུ་
ཚིགས་བཅད་དར་ཁྱབ་ཆེ་བའི་བཞེད་སྲོལ་དེ་རང་རེ་བོད་ཀྱི་རྩོམ་
རིག་གི་ལོ་རྒྱུས་ལ་སྦྱར་ན་ཡོངས་སུ་འཚམས་པ་མཚོན་ཐུབ། དེས་
ན་གོང་གསལ་ལོ་རྒྱུས་དེབ་ཐེར་ལས་བསྟན་པའི་བོད་ཀྱི་བྲོ་གར་
དང་གླུ་གཞས་སོགས་གནའ་རབས་རིག་རྩལ་གྱི་ཆ་ཤས་སུ་གྱུར་པ་
དེ་དག་གི་ཚིག་སྦྱོར་ཡང་ཚིགས་སུ་བཅད་པའི་ལུས་ཤས་ཆེ་བ་ཡིན་
སྲིད། འོན་ཀྱང་སྐབས་དེར་གཏམ་རྒྱུད་དང་སྒྲུང་རྒྱུད་སོགས་དར་
ཟིན་པ ས་ན་ཚིག་ལྷུག་རྣམ་པའི་བརྩམས་ཆོས་ཀྱང་ཐོན་ཟིན་པ་
རྟོགས་ཐུབ།
ད་ཡོད་བོད་ཀྱི་ལོ་རྒྱུས་ཡིག་ཚང་དག་ལས་གནའ་རབས་ཀྱི་གླུ་
ཚིག་སྣ་གྲངས་ཅུང་མང་བར་འཁོད་པ་ནི་ （ཏུན་ཧོང་གཏེར་ཡིག་
ཁོ་ན་ཡིན་ཞིང་གཏེར་ཡིག་དེའི་ནང་འཁོད་པའི་བཙན་པོ་རྗེ་བློན་
རྣམས་ཀྱིས་བླངས་པའི་མགུར་གླུ་དེ་དག་ནི་ཕྱིས་ཀྱི་སྐྱེ་བོའི་བཟོ་
བཅོས་ཀྱི་ལྷད་མ་འདྲེས་པའི་གནའ་བོའི་བཅོས་མེད་ཀྱི་གླུ་ཚིག་
ཡིན། དེས་ན་（གླུ་གར་ཚངས་པའི་ཆབ་རྒྱུན་༔ ལས། “བོད་ཀྱི་
དམངས་གཞས་དར་རྒྱས་བྱུང་རིམ་ནང་མགུར་མ་ཞེས་པ་དེ་གནའ་
བོའི་བོད་རིགས་ཀྱི་དམངས་གཞས་ཤིག་རང་ཡིན་འདུག" （32） ཅེས་
གསུངས་པ་བཞིན་དམངས་ཁྲོད་རྩོམ་རིག་གི་ངོས་ནས་འཆད་ན་
ཏུན་ཧོང་ཡིག་རྙིང་ནི་བོད་ཀྱི་ལོ་རྒྱུས་ཐོག་དམངས་གཞས་ཕྱོགས་
བསྒྲིགས་བྱས་པ་ཐོག་མ་དེར་བརྩི་ཆོག་སྙམ། གླུ་ཚིག་དེ་དག་གི་
-



དབུས་གཙང་དམངས་གཞས་ལས་ཚེག་ཁྱིམ་དྲུག་མའི་ལུས་ལ་དཔྱད་པ།
ཁྲོད་ནས་བོད་ཀྱི་རྒྱལ་རབས་དགུ་པ་སྤུ་ལྡེ་གུང་རྒྱལ་གྱིས་བཞེངས་
པའི་མགུར་གླུ་དེ་དག་ནི་རང་ཅག་གི་མཐོང་ཡུལ་དུ་གྱུར་པའི་ཡིག་
ཐོག་གི་མགུར་གྱི་རྣམ་པ་སྔ་ཤོས་ཡིན། །
དེ་ཡང་ （ཏུན་ཧོང་ནས་ཐོན་པའི་བོད་ཀྱི་ལོ་རྒྱུས་ཡིག་ཆ་》ལས།
གྲི་གུམ་བཙན་པོ་ལོ་ངམ་གྱིས་དཀྲོངས་རྗེས་སྤུར་རྒྱལ་གྱི་སྲིད་དབང་
ལོ་ངམ་གྱིས་བཟུང་བ་དང་སྲས་གཉིས་ལ་མཚན་ཤ་ཁྱི་དང་ཉ་ཁྱིར་
བཏགས་ཏེ་ཀོང་ཡུལ་དུ་སྤྲུགས། ནམ་ཞིག་ན་བུ་ངར་ལས་སྐྱེས་བྱ་
བས་དཀའ་བ་དུ་མ་སྤྱད་དེ་ཀོང་ཡུལ་དུ་ཕྱིན་ནས་བཙན་པོའི་སྤུར་
བླུས་ཤིང་སྲས་གཉིས་དང་ཡང་མཇལ། དེར་བཙན་པོའི་བང་སོ་
བརྩིགས། གཅེན་ཤ་ཁྱི་སླར་ཡང་མཁར་ཕྱིང་བ་སྟག་རྩེར་གདན་
དྲངས་པ་ན་གོང་ན་དཔོན་མེད་ཅིང་འོག་ན་འབངས་ཐོར་ཏེ་རྒྱལ་
སྲིད་ཀུན་ནས་ཉམས་པའི་ཚུལ་གཟིགས་པས་ཐུགས་ལ་སྐྱོ་ཤས་དྲག་
པོ་འཁྲུངས་ཏེ་མགུར་འདི་བཞེས་སོ།། “ ཡུལ་ཡབ་ཀྱི་རྗེ་སྤྱི་བཞུགས་
ན།། ཕྱི་འབྲོག་གདེངས་ཕྱོལ་པྱོལ་གྱི་ཆའོ།། དོག་ཡབ་ཀྱི་ཆར་མ་
མཆིསྣ། ས་འོན་བུ་སྤུར་ཁོག་ཁོག ། （33）ཅེས་པ་ནི་ཡུལ་འདིར་ཡབ་
གྲི་གུམ་བཙན་པོས་རྗེ་བོ་མཛད་པ་ད་ཆ་མ་བཞུགས་པས་ཕྱི་ཡི་
འབྲོག་པ་གནས་ངེས་མེད་དུ་སྐྱས་སྤོས་ཀྱིས་དེངས་པ་བཞིན་སྐྱེ་བོ་
ཀུན་བྲོས་ནས་མེད་ཅིང་དོག་མོ་ས་སྟེང་དུ་ཡབ་ཀྱིས་བདག་པོ་
མཛད་པའི་ཆབ་སྲིད་མེད་པར་གྱུར་བས་ད་ཆ་ངེད་ཅག་གི་ས་ཆ་
འདི་གྲོག་སྤུར་གྱི་ཤུན་སྟོང་ལྟར་སྟོང་པར་གྱུར་འདུག་ཅེས་པའི་དོན་
ཡིན། དེ་རྗེས་ཁོང་གིས་དམག་དྲངས་ནས་ཡབ་ཀྱི་སྐུ་མཚལ་གཉེར།



ལེའུ་དང་། བོད་ཀྱི་དམངས་གཞས་ཀྱི་བྱུང་རིམ་སྤྱིར་གླེང་བ།
སྐབས་དེར་ “འ་བ་ཉི་ཉེ་བས་ཉིད། བྱ་རོ་རོ་ན་མདུང་གི་རྩེ་རང་
ནིག ཡོས་རོ་རོ་ན་ལྷམ་གྱི་གོང་ར་ནིག བརླ་བརྡུངས། སྤུར་
བཏབ། འོབ་དེ་སྐྱེད་སྤུ་དེ་མྱེད།"（34）ཅེས་པའི་མགུར་གསུངས་སོ།།
མགུར་དེ་ལས་སྤུ་ལྡེ་གུང་རྒྱལ་གྱིས་ངར་ལས་སྐྱེས་དང་མཉམ་དུ་
གཡུལ་བཤམས་ནས་མཁར་མྱང་རོ་ཤམ་པོ་ཡང་བདག་ཏུ་བླངས།
དགྲ་ཤ་ལོན། ཡབ་ཀྱི་བང་སོ་བརྩིགས། ལོ་ངམ་འཁོར་དང་བཅས་
པ་མིང་གི་ལྷག་མར་བཏང་བས་ཐུགས་དགོངས་རྫོགས་ཤིང་དགྲ་བོ་
ལས་རྣམ་པར་རྒྱལ་བ་བསྟན་ཡོད། དེ་རྗེས་སླར་ཡང་མཁར་ཕྱིང་
བ་སྟག་རྩེར་ཕེབས་ནས་རྒྱལ་སྲིད་བཟུང་ཞིང་བོད་ཀྱི་རྗེ་བོ་མཛད་
པ་དང་དེ་དུས་ཐུགས་དགའ་བའི་མགུར་འདི་བཞེས་སོ།། ཡུལ་
ཡབ་ཀྱི་རྗེ་རུ་གཤེགས་སོ། ཡུལ་སྤྱི་འབྲོག་གདེངས་མྱི་ཕྱོལ་གྱི་ཆ་འོ།
དོག་ཡབ་ཀྱི་ཆབ་མཆིས་ཀྱིས། ས་འོན་བུ་སྤུར་སྤྱི་ཁོག་གི་ཆ་འོ།” （35）
ཞེས་པའི་དོན་ནི་ཡབ་ཀྱིས་དབང་བར་མཛད་པའི་ས་འདིའི་རྗེ་བོར་
ང་སླེབས་པས་ཡུལ་འདིའི་སྐྱེ་བོ་རྣམས་འབྲོག་པ་ཕྱི་རོལ་དུ་དེངས་
པ་བཞིན་དུ་བྲོས་མི་དགོས་པར་བདེ་བར་གནས་ཤིང་དོག་མོ་ས་
སྟེང་འདིར་ཡབ་ཀྱི་ཆབ་སྲིད་སྔར་ལྟར་མཆིས་པས་ན་ད་ཆ་ང་ཚོའི་
ས་ཆ་འདི་གྲོག་སྤུར་གྱི་ཤུན་པ་བཞིན་སྟོང་པར་ལུས་པའི་གནས་མ་
ཡིན་ཞེས་བསྟན། གོང་གི་མགུར་དེ་གསུམ་པོས་ཡབ་གྲི་གུམ་བཙན་
པོའི་དགྲ་ཤ་ལོན་པ་དང་སྤུར་རྒྱལ་གྱི་རྒྱལ་སྲིད་སླར་ཡང་བཙན་པོའི་
གདུང་རྒྱུད་ཀྱིས་ཟིན་པ་བཅས་ལོ་རྒྱུས་ཀྱི་དོན་རྐྱེན་དེ་དག་སྙིང་
བསྡུས་ཀྱིས་མཚོན་ཡོད།



དབུས་གཙང་དམངས་གཞས་ལས་ཚེག་ཁྱིམ་དྲུག་མའི་ལུས་ལ་དཔྱད་པ།
མགུར་གསུམ་པོ་དེ་ལས་སྔ་མ་དང་ཕྱི་མ་གཉིས་པོ་སོ་སོར་ཚིག་
རྐང་བཞི་ལས་གྲུབ་ཅིང་མགུར་བར་མ་དེར་ཚིག་རྐང་དྲུག་ཡོད་པ་
དང་དེ་གསུམ་གས་ལྗོངས་རྣམ་དང་སེམས་ཚོར་འདྲེས་ནས་མཚོན་
ཡོད། དེ་དག་གི་ཚིག་རྐང་རིང་ཐུང་གཉིས་ནས་བརྒྱུད་བར་སྣ་
ཚོགས་ཡོད་པ་མ་ཟད་ཚེག་བར་གཅོད་མཚམས་ཀྱང་སྣ་ཚོགས་ལྡན་
པས་དེ་དུས་ནས་མགུར་གྱི་མཚོན་བྱེད་རྣམ་པ་ཅུང་ཕུན་སུམ་ཚོགས་
པ་ཆགས་ཡོད་པ་མཚོན་ཐུབ།
མདོར་ན་མགུར་གླུ་དེ་དག་གི་ནང་དོན་དང་རྣམ་པ་གང་གི་
ཐད་ནས་ཀྱང༌ (སྲིད་པ་ཆགས་གླུ་དང་བསྡུར་ན་རྙོག་འཛིངས་ཆེ་
བ་མཐོང་སླ། གླུ་ཚིག་དེ་དག་ཁྲོད་བརྗོད་དོན་དཔེ་ལས་མཚོན་པའི་
སྒྱུ་རྩལ་གྱི་ཐབས་ལམ་སྤྱད་ཡོད་པས་སྐབས་དེར་དམངས་ཁྲོད་དུ་
དཔེ་དོན་ཟུང་དུ་འབྲེལ་བའི་གླུ་ཚིག་དར་སོ་ཆེ་བ་སྨོས་ཅི་དགོས།
དེའི་ཐོག་ནས་གནའ་རབས་ཀྱི་དམངས་ཁྲོད་གླུ་གཞས་དེ་དག་སྤྱི་
ཚོགས་འཕེལ་རྒྱས་ཀྱི་གོ་རིམ་དང་བསྟུན་ནས་དེའི་མཚོན་བྱ་མཚོན་
བྱེད་གང་སར་ཡར་རྒྱས་བྱུང་བ་མཚོན་ཐུབ་པ་མ་ཟད་གླུ་ཚིག་དེ་
དག་ལས་སྐབས་དེར་སྤྱི་ཚོགས་ཐོག་མགུར་གླུའི་རིགས་ས་ཁྱབ་རྡོ་
ཁྱབ་ཏུ་སོང་ཟིན་པ་ཡང་ཤེས་ཐུབ། །
དེ་ཡང་ （ལ་དྭགས་རྒྱལ་རབས་）ལས། “དེའི་སྲས་དེ་ཤོ་ལེགས།
འདིའི་རིང་ལ་གླུ་དང་བྲོ་དར།་ （36）ཞེས་གསུངས་པ་ནི་བཙན་པོའི་
གདུང་རབས་ལས་ལེགས་དྲུག་གི་གཉིས་པ་དེ་ཤོ་ལེགས་ཀྱི་དུས་སུ་
གླུ་གཞས་བྲོ་གར་སོགས་སྒྱུ་རྩལ་རིགས་མང་པོ་ཤིན་ཏུ་དར་འཕེལ་



མེའུ་དང་པོ། བོད་ཀྱི་དམངས་གཞས་ཀྱི་བྱུང་རིམ་སྤྱིར་གླེང་བ།
བྱུང་བའི་དོན་ཡིན་པས་དེའི་རྗེས་སུ་གླུ་གར་ལ་སོགས་པ་སྔར་བས་
འཕེལ་རྒྱས་བྱུང་ཡོད་པ་ཡོངས་སུ་དཔོག་ནུས། དེ་ལྟར་གཉའ་ཁྲི་
བཙན་པོ་ནས་འབྲོ་གཉན་ལྡེའུ་བར་གྱི་བོད་ཀྱི་བཙན་པོའི་གདུང་
རྒྱུད་རིམ་བྱོན་གྱི་སྐུ་རིང་ལ་མགུར་གྱིས་གཙོས་པའི་གནའ་རབས་ཀྱི་
སྒྱུ་རྩལ་རིགས་རྒྱུན་མ་ཆད་པར་དར་འཕེལ་བྱུང་ཡོད་ངེས་ཡིན་པར་
ཐེ་ཚོམ་སྤུ་ཙམ་མི་དགོས་ཀྱང་ད་ལྟའི་ཆར་བདག་ཅག་གི་མིག་
གསོས་སུ་གྱུར་པའི་གླུ་ཚིག་ནི་གོང་གསལ་བཙན་པོ་སྤུ་ལྡེ་གུང་རྒྱལ་
གྱིས་བླངས་པའི་མགུར་གླུ་དེ་ཙམ་ལས་མེད་དོ། །
གསུམ། བཙན་པོའི་དུས་རབས་ཕྱི་མའི་སྐབས།
ཏུན་ཧོང་ཡིག་རྙིང་ནང་བཙན་པོ་སྟག་རི་གཉན་གཟིགས་ཀྱི་
སྐབས་ནས་བཟུང་མྱང་ཙེང་སྐུས་བླངས་པའི་མགུར་གླུ་ལ་སོགས་པ་
རྗེ་བློན་རྣམས་ཀྱིས་བླངས་པའི་གླུ་ཚིག་ཅུང་མང་བ་འཁོད་ཡོད་པ་
མ་ཟད་འབངས་མི་ཕལ་པའི་ངག་ཐོག་ནས་ཐོན་པའི་གླུ་ཚིག་ཀྱང་
ཡོད་ཅིང་། མགུར་གླུ་དེ་དག་གི་ཁྲོད་མ་གཞི་ཚིག་རྐང་རིང་ཐུང་སྣ་
ཚོགས་ཤིག་མཆིས་མོད་ཀྱང་སྤྱིར་ན་ཚེག་ཁྱིམ་དྲུག་མའི་མགུར་གླུ་
ཤས་ཆེ་བས་རྐང་པ་དོ་མཉམ་པ་གང་ཞིག་ཚེག་བར་དྲུག་ཅན་དེ་
དུས་སྐབས་དེའི་མགུར་གྱི་རྣམ་པ་གཙོ་བོ་ཞིག་ཏུ་འགྱུར་ཡོད་སྟབས་
འདིར་བཙན་པོ་སྟག་རི་གཉན་གཟིགས་ཚུན་ཆད་ཀྱི་མགུར་རྣམས་
དུས་མཚམས་གཅིག་ཏུ་བྱས་ཡོད།
བཙན་པོ་སྟག་རི་གཉན་གཟིགས་ཀྱིས་མངའ་ཁོངས་རྒྱ་བསྐྱེད་



དབུས་གཙང་དམངས་གཞས་ལས་ཚེག་ཁྱིམ་དྲུག་མའི་ལུས་ལ་དཔྱད་པ།
ཀྱི་གྲབས་མཛད་པའི་ཆབ་སྲིད་ཀྱི་དོན་དག་ལ་ཡུལ་དེའི་འབངས་
ནས་དཔྱད་ཞིབ་བྱས་པའི་གླུ་ཚིག་ཅིག་འཁོད་ཡོད་པ་འདི་ལྟར་ཏེ།
“མྱི་བཟངས་ནི་རྟ་བཟངས་ཤིག ཉིན་ཞིང་ནི་ཕག་ཚལ་ན། མཚན་
ཞིང་ནི་ཕྱིང་བར་མཆིལ། དགྲ་འམ་ནི་ཟིན་ཅི་འུ།” （37）ཞེས་བླངས་
པའི་གླུ་ཚིག་འདི་ནི་ལོ་རྒྱུས་ཐོག་དམངས་ཁྲོད་རང་ནས་བྱུང་བའི་
དམངས་གཞས་ཡིག་ཐོག་ཏུ་འཁོད་སྔ་ཤོས་དེ་ཡིན་པར་བརྩིས་
ནའང་མི་འགྲིག་པ་གང་ཡང་མེད་པ་མ་ཟད། གླུ་ཚིག་དེའི་བརྗོད་
དོན་དང་འབྱུང་ཚུལ་གང་ནས་བསམས་ཀྱང་ཕྱིས་སུ་བྱུང་བའི་
དབུས་གཙང་ཁུལ་གྱི་དུས་བསྟུན་ཆབ་སྲིད་ཀྱི་བརྗོད་དོན་ལྡན་པའི་
གཞས་ཚིག་རྣམས་དང་མཚུངས་པས་དུས་བསྟུན་སྲིད་གཞེས་ཀྱི་
མེས་པོ་ལྟ་བུའི་རིན་ཐང་ལྡན་པ་ཞིག་ཡིན། དེས་ན་ཚེག་ཁྱིམ་དྲུག་
མའི་མགུར་གྱི་རྣམ་པ་དེ་ནི་སྐབས་དེར་མི་རྣམས་ཀྱིས་ཡོངས་ཁྱབ་
ཏུ་སྤྱོད་པའི་གླུ་ཚིག་རྩོམ་སྟངས་ཤིག་ཏུ་འགྱུར་ཟིན་པ་གསལ་པོ་ཡིན།
དེ་དོན་མཚོན་དཔེ་དྲངས་ནས་ཕྱོགས་ཙམ་གསལ་བཤད་བྱས་ན།
དཔེར་ན་མྱང་ཙེང་སྐུས་དབས་དབྱི་ཚབ་ལ་བླངས་པའི་གླུ་ཚིག་
ལས། “ཆབ་ཆབ་ནི་ཕ་རོལ་ན།། ཡར་ཆབ་ནི་ཕ་རོལ་ན།། མྱི་འི་ནི་སྤྱི་
བུ་སྟེ།། ལྷ་འི་ནི་སྲས་པོ་བཞུགས།། རྗེ་བདེན་ནི་བཀོལ་དུ་དགའ།།
སྒ་བདེན་གྱི ས་ནི་བསྟད་དུ་དགའ།”（8）ཞེས་བཙན་པོ་སྟག་རི་
གཉན་གཟིགས་ལ་བསྟོད་པའི་གླུ་ཚིག་དེར་ཁྱོན་ཚིག་རྐང་དྲུག་ཡོད་
ཅིང་དེ་དག་ལས་རྐང་པ་མཐའ་མ་དེ་ཕུད་པའི་དེ་མིན་ཚང་མ་ཚེག་
བར་དྲུག་ཅན་ཤ་སྟག་ཡིན། བཙན་པོ་གནམ་རི་སྲོང་བཙན་སྐབས་



ལེའུ་དང་པོ། བོད་ཀྱི་དམངས་གཞས་ཀྱི་བྱུང་རིམ་སྤྱིར་གླེང་བ།
བཙན་པོ་རྗེ་བློན་རྣམས་དགྱེས་སྟོན་གྱི་སར་ཁྱུང་པོ་སྤུང་སད་ཀྱིས་
རང་ཉིད་ཀྱི་བྱས་རྗེས་ངོམས་པའི་གླུ་བླངས་པའི་ཚིག་ནི། “མོན་ཀའི་
ནི་སྟག་ཆིག་པ།། སྟག་བཀུམ་ནི་ཟུ་ཙེས་བཀུམ།། གུང་བཀྲོས་ནི་
པྱག་དུ་པུལ།། སླ་ལོ་ནི་ལྷ་རྗེགས་སྩལད།། མྱོང་བྲང་ནི་ཡ་སྟོད་ཀྱི།
ཐང་ཕྲོམ་ནི་རྒོད་ལྡིང་བའ།། རྒོད་བཀུམ་ནི་གཟུ་ཙེས་བཀུམ།།
རྒོད་གཤོག་ནི་ཕྱག་དུ་པུལ།། གསབ་གསོབ་ནི་ལྷོ་རྔགས་སྩལད།།”（39)
ཅེས་པ་ལ་སོགས་པའི་ཚིག་རྐང་རྣམས་ཀྱང་སྤྱིར་ན་དྲུག་ཚིག་
ཡིན་པ་དང་། ཡང་དཔེར་ན་བཙན་པོ་ཁྲི་སྲོང་བཙན་གྱིས་
གསུངས་པའི་དམ་བཅའི་མགུར་ཚིག་ནི། “ཡར་མོ་ནི་ཆུ་ཐུངས་ཀྱིས།།
མདོ་ནས་ནི་རྩང་དུ་བསྲིང་།། ཡར་མོ་ནི་ཞེང་ཆུངས་ཀྱིས།། ལྷོ་ནས་
ནི་བྱང་དུ་བསྐྱེད།། འཐམ་འཐམ་ནི་འདུ་འདུ་ན།། ངག་རྗེས་ནི་
མྱི ས་མི་བརྗོད།། འགྲོ་འགྲོ་ནི་འཆམ་འཆམ་ན།། ཆགས་ལྷམ་ནི་
ཆུས་མྱི་སྣང་།” （40) ཞེས་པ་སོགས་དང་། ད་དུང་དཔེར་ན་མགར་
གློ་བ་རིངས་པའི་ཚེ་བཙན་པོ་ཁྲི་འདུས་སྲོང་གི ས་བླངས་པའི་
མགུར་ནི། “ཀྱེ་གནའི་ནི་ཐོག་མ་རུ།། གཞེ་འི་ནི་དང་པོ་ལ།། དགུང་
སྔོ་ནི་མ་འོག་གི། དོག་མོ་ནི་ཡ་སྟེངས་ན།། གཙུག་བཙུགས་ནི་
བཙུགས་ལེགསྟེ། མཐོས་ཏེ་ནི་དགུང་མྱི་ཇིབ། དོག་མོན་ནི་སྡིང་
མྱི་ཉམས།། ་ （ 41） ཞེས་པ་ལྟ་བུ། གཞན་ཡང་བཙན་པོ་ཁྲི་ལྡེ་གཙུག་
བརྟན་གྱི་སྐབས་བཙན་པོ་རྗེ་འབངས་ཀྱིས་མགུར་བླངས་པའི་ཚིག་
ལ་ “ དགུང་སྔོ་ནི་བདུན་རིམ་གྱི།། ལྷ་ཡུལ་ནི་གུང་དང་ནས།། ལྷ་
སྲས་ནི་མྱི་འི་ མགོན།། མྱི་ཡུལ་ནི་ཐམས་ཅད་དང་།། མྱི་མཚུངས་



དབུས་གཙང་དམངས་གཞས་ལས་ཚེག་ཁྱིམ་དྲུག་མའི་ལུས་ལ་དཔྱད་པ།
ནི་མྱི་འདྲའ་སྟེ། ཡུལ་མཐོ་ནི་ས་གཙང་བས།། བོད་ཡུལ་ནི་གཤང་
དུ་གཤེགས།། མི་ཡུལ་ནི་ཡུན་ཀྱི་རྒྱལ།། ཆོས་བཟང་ནི་གཙུག་ཆེ་
བས།། རྒྱལ་ཕྲན་ནི་ཀུན་ཀྱང་འདུས།” （12）ཞེས་པ་ལྟ་བུ་ལ་སོགས་
པ་བཙན་པོ་དེ་དག་གི་རིང་རྗེ་བློན་རྣམས་ཀྱིས་བླངས་པའི་མགུར་
གླུའི་ཚིག་རྐང་སྤྱིར་ན་དྲུག་ཚིག་ཡིན་པ་ལས་སྐབས་དེར་དྲུག་ཚིག་
དར་ཁྱབ་ཆེ་བ་ཧ་ཅང་གསལ་པོ་ཡིན། གླུ་ཚིག་དེ་དག་མང་ཆེ་བའི་
ཚེག་བར་གསུམ་པར་ནི་སྒྲ་སྦྱར་བ་དེ་བཙན་པོ་སྟག་རི་གཉན་
གཟིགས་ཚུན་ཆད་ཀྱི་དུས་སྐབས་དེའི་རིང་གི་གླུ་ཚིག་ལ་ཡོད་པའི་
དམིགས་བསལ་ཁྱད་ཆོས་ཤིག་ཡིན་ཞིང་། ནི་སྒྲ་དེས་གླུ་ཚིག་ནང་
བྱེད་ནུས་གང་ཞིག་ཐོན་ཡོད་དམ་ཞེ་ན། “ནི་སྒྲ་སྤྱར་བའི་ནུས་པ་
གཙོ་བོ་ནི་གདངོས་ཀྱི་ཉམས་འགྱུར་གསལ་བ་དང༌། དོན་ལ་ནན་
བཤད་བྱེད་པ། ཚིགས་བཅད་ཀྱི་ཁ་སྐོང་བ་བཅས་ཀྱི་དགེ་མཚན་
ལྡན་” （43） པ་དེ་རེད། དེར་བརྟེན་ཚིག་གི་གཅོད་མཚམས་ཀྱང་ཆ་
གཅིག་གི་རྗེས་སུ་ཡ་གཅིག་བྱས་ཏེ་འདོན་དགོས་པ་ཆགས་པས་རྣམ་
པ་xx+ X X + འདི་འདྲར་གྱུར་ཡོད།
བཙན་པོའི་དུས་སྐབས་ཀྱི་གླུ་ཚིག་ལ་གཅིག་གྱུར་གྱི་ཁྱད་ཆོས་དེ་
འདྲ་ཞིག་ཡོད་པས་ད་གཟོད་ （བོད་ཀྱི་རྩོམ་རིག་ལོ་རྒྱུས་མུན་སེལ་
སྒྲོན་མེ་》ལས། “སྤྱིར་ན་གནའ་རབས་གླུ་ཚིག་གི་ལུས་ཀྱི་རྣམ་པ་གཙོ་
བོ་དོ་མཉམ་པའི་དྲུག་ཚིག་ཡིན་པར་བཤད་ཆོག་ （44）ཅེས་ཆོད་སྡོ
མ་མཛད་པ་ཤིན་ཏུ་འཐད་དོ།། ཚེག་བར་དྲུག་ཅན་གྱི་དམངས་
གཞས་ཀྱི་རྣམ་པ་དེ་བཙན་པོའི་དུས་རབས་ཕྱི་མའི་སྐབས་ངེས་



ལེའུ་དང་པོ། བོད་ཀྱི་དམངས་གཞས་ཀྱི་བྱུང་རིམ་སྤྱིར་གླེང་བ།
གཏན་གྱི་གཏན་འཇགས་རང་བཞིན་ལྡན་པའི་གླུ་ཚིག་གི་རྣམ་པ་
ཞིག་ཏུ་གྱུར་ཟིན་པས་ན་སྐབས་དེའི་མི་རྣམས་ཀྱི་ངག་ཐོག་ཏུ་
འཁྲོལ་མང་ཤོས་ཀྱི་གླུ་གཞས་རིགས་ཤིག་ཡིན་པ་ཐག་བཅད་ནས་
བཤད་ཆོག དེ་འདྲ་ཡིན་སྟབས་དེང་དུས་ཀྱི་རྩོམ་རིག་སྨྲ་བ་འགའ་
ཞིག་གིས་བཙན་པོའི་དུས་སྐབས་ཀྱི་དྲུག་ཚིག་རྣམ་པ་དང་དུས་
ཕྱིས་དབུས་གཙང་ཁུལ་འདིར་དར་ཁྱབ་ཆེ་བའི་ཚེག་བར་དྲུག་མའི་
གཞས་ནི་བཙན་པོའི་སྐབས་ཀྱི་ཚེག་ཁྱིམ་དྲུག་མའི་གླུ་ཚིག་ལས་རིམ་
འགྱུར་བྱུང་བ་ཞིག་ཡིན་ཞེས་གསུངས་པ་ཡང་གཙོ་བོ་ཚིགས་བཅད་
ཀྱི་རྣམ་པ་དེ་གཉིས་ཀའི་ཚིག་རྐང་གི་རིང་ཐུང་མཚུངས་ཤིང་
དམངས་ཁྲོད་དུ་དར་འཕེལ་འགྲོ་བའི་རྨོང་གཞི་ཡང་འདྲ་བ་མ་
ཟད་དར་སའི་ཡུལ་ཡང་གཙོ་བོ་དབུས་གཙང་ཁུལ་འདིར་ཡིན་པ་
སོགས་ཀྱི་མཚུངས་ཆོས་ལ་དམིགས་པ་ཞིག་ཡིན་པས་རྒྱུ་མཚན་ངེས་
གཏན་ལྡན་ཡོད། མདོར་ན་བཙན་པོའི་དུས་སྐབས་ཀྱི་གླུ་ཚིག་
རྣམས་ཀྱང་ཐོག་མར་བརྗོད་བྱ་ཐད་ཀར་བརྗོད་དེ་དོན་གང་ཞིག་
མཚོན་པ་དང་ཚིག་སྦྱོར་བབ་ཆགས་པ་ཙམ་ནས་རིམ་པས་བརྗོད་
དོན་དཔེ་ལ་དྲངས་ཤིང་གཟུགས་སྣང་དོད་པས་སྒྱུ་རྩལ་གྱི་ཡིད་
འགུགས་ནུས་པ་ཤུགས་ཆེ་བ་སོགས་ཚིག་སྤྱོར་གྱི་ཐད་རིམ་བཞིན་
གོང་འཕེལ་བྱུང་ཡོད། །
བོད་ཀྱི་ལོ་རྒྱུས་ཡིག་ཚང་ནང་སྤྱིར་བཏང་མི་སེར་གྱི་ངག་ནས་
ཐོན་པའི་གླུ་གཞས་རིགས་ཡིག་ལམ་དུ་འཁོད་པ་ཤིན་ཏུ་ཉུང་ན་
ཡང་ང་ཚོས་སྣང་འཇོག་བྱེད་འོས་པ་ཞིག་ལ་རང་རེའི་མེས་པོ་



དབུས་གཙང་དམངས་གཞས་ལས་ཚེག་ཁྱིམ་དྲུག་མའི་ལུས་ལ་དཔྱད་པ།
རྣམས་ཀྱིས་ཤུལ་དུ་བཞག་པའི་བྲག་བརྐོས་རི་མོ་དང་། ལྡེབས་
རིས་ཀྱི་ནང་དོན་ཕུན་སུམ་ཚོགས་པས་རི་མོ་དེ་དག་ལས་ལོ་རྒྱུས་ཀྱི་
དུས་མཚམས་ངེས་གཏན་གྱི་དམངས་ཁྲོད་གླུ་གར་འཁྲབ་ལེན་གྱི་
རྣམ་པ་མངོན་ཐུབ་པ་བྱུང་ཡོད། དཔེར་ན་མངའ་རིས་རུ་ཐོག་གི་
བྲག་བརྐོས་རི་མོའི་ནང་གདོད་མའི་སྐྱེ་བོ་རྣམས་གླུ་གར་ལ་རོལ་
བའི་རྣམ་པ་འཁོད་ཡོད། ལྷག་པར་དུ་བོད་ཀྱི་གནའ་ར བ ས་ཀྱི་
དགོན་པ་དང་། ལྷ་ཁང་། བྲག་ཕུག་སོགས་ཀྱི་ལྡེབས་རིས་ཀྱི་ཐོག་
ནས་བཙན་པོའི་དུས་སྐབས་ནས་བཟུང་སྟེ་དར་ཁྱབ་ཆེ་བའི་གླུ་གར་
རོལ་མོའི་རིགས་སྣ་ཚོགས་འཁྲབ་གཏོང་བྱེད་པའི་རྣམ་པ་གསལ་
པོར་མངོན་ཡོད། དཔེར་ན་གཙུག་ལག་ཁང་གི་ལྡེབས་རིས་སུ་རྒྱུ་
བཟའ་བོད་དུ་ཕེབས་པའི་ཕེབས་བསུའི་དགའ་སྟོན་སྐོར་གྱི་ལྡེབས་
རིས་ནང་འབྲོང་རྩེད་ཀྱི་རི་མོ་འཁོད་ཡོད་ཅིང་། བསམ་ཡས་དགོན་
པའི་ལྡེབས་རིས་ནང་དགོན་པ་གསར་བཞེངས་གྲུབ་པའི་དགའ་
སྟོན་ཐོག་བྲོ་དང་སྒོར་གཞས་སོགས་འཁྲབ་ལེན་བྱེད་པའི་སྐོར་གྱི་
རི་མོ་འཁོད་པ་དེ་དག་ལས་ཀྱང་སྐབས་དེར་དམངས་ཁྲོད་དུ་གླུ་
གར་རིགས་སྣ་ཚོགས་དར་ཁྱབ་ཆེ་བ་ར་སྤྲོད་བྱེད་ཐུབ། དེ་ཡང་
《རྒྱལ་པོ་བཀའ་ཐང་》ལས་ “སྒོ་འགྲམ་གཉིས་སུ་རབ་གནས་ཞལ་
སྤྲོའི་དུས།། གླུ་གར་རོལ་མོ་རྔ་ཤོན་བྲོ་ལ་སོགས།། རྟ་རྒྱུག་བྱུག་རྩེད་
སྒྱུ་མ་མཁན་པོ་དང་། བོད་ཀྱི་བདེ་སྐྱིད་ཡ་མཚན་སྣ་ཚོགས་བྲིས།།”（15)
ཞེས་བ སམ་ཡས་ཀྱི་རབ་གནས་ཞལ་སྤྲོའི་སྐབས་འཁྲ བ་ལེན་
བྱས་པའི་གླུ་གར་དང༌། རོལ་མོ། ཤོན་དང༌། བྲོ་གཞས་སོགས་སྒོ་



ལེའུ་དང་པོ། བོད་ཀྱི་དམངས་གཞས་ཀྱི་བྱུང་རྗེམ་ཡིར་གླེང་བ།
འགྲམ་གྱི་ལྡེབས་རིས་སུ་ཇི་ལྟར་བཀོད་པ་གསལ་ཡོད། གོང་གསལ་
གྱི་རིག་རྩལ་རྣམ་གྲངས་དེ་དག་དེང་སང་གི་དུས་སུ་ཡང་བོད་ཀྱི་
ཞིང་འབྲོག་ས་ཁུལ་དུ་འཁྲབ་གཏོང་བྱེད་སྲོལ་མ་ཉམས་པར་གནས་
ཡོད། མ་གཞི་སྐབས་དེར་འཁྲབ་གཏོང་བྱས་པའི་གླུ་གར་རིགས་ཀྱི་
གླུ་ཚིག་རྣམས་ལྡེབས་རིས་ཐོག་ནས་རྙེད་ཐབས་མེད་ཀྱང་མི་སྣའི་
ཆས་གོས་དང་། ལུས་ཀྱི་སྟངས་སྟབས། འགྱིང་ཚུལ་སོགས་ལ་
བལྟས་ན་དེང་སང་གྲོང་གསེབ་ཁུལ་དུ་དགའ་སྟོན་རྟེན་འབྲེལ་གྱི་
སྐབས་སུ་འཁྲབ་ལེན་བྱེད་པའི་བྲོ་གཞས་སོགས་ཀྱི་རྣམ་པ་དང་སྤྱིར་
ན་ཁྱད་པར་མ་མཆིས་པས་དེར་བརྟེན་གླུ་ཚིག་གི་ཐད་ལའང་དེ་
ལས་དེ་བྱུང་གི་འབྲེལ་བ་ཞིག་ངེས་པར་ཡོད་སྲིད། །
བཞི། སིལ་བུའི་དུས་རབས་ཚུན་ཆད་ཀྱི་གླུ་ཚིག་སྐོར།
སྤྱི་ལོའི་དུས་རབས་དགུ་པའི་དུས་སྨད་ཙམ་ནས་བོད་ཡོངས་
སིལ་བུ་ཁ་ཐོར་དུ་གྱུར་ཞིང་དུས་དེ་ཙམ་ནས་བཟུང་དམངས་
གཞས་ཀྱི་ཁྱད་ཉམས་ལྡན་པའི་གླུ་ཚིག་རིགས་ཡིག་ཐོག་ཏུ་འཁོད་
པ་ཤིན་ཏུ་དཀོན་པར་གྱུར། སྐབས་དེར་མགུར་ནི་ནང་དོན་དང་
རྣམ་པ་གང་གི་ཐད་ནས་བ ཤད་ཀྱང་དམངས་ཁྲོད་ཀྱི་གླུ་གཞས་
ལས་ཐ་དད་དུ་གྱེས་ནས་ཆོས་ཀྱི་ལྟ་བ་བརྗོད་དོན་དུ་བྱེད་པའི་རྩོམ་
རིག་གི་རྣམ་པ་བྱེ་བྲག་པ་ཞིག་ཏུ་ཡོངས་སུ་གྲུབ་ཟིན། ཕྱི་ཤོས་
ལའང་སིལ་བུའི་དུས་སྐབས་སུ་བྱུང་བར་འདོད་པའི་གླིང་སྒྲུང་གི་
གླུ་ཚིག་རྣམས་ནི་མི་ལ་རས་པའི་མགུར་སོགས་མགུར་གླུའི་རྣམ་པ་



དབུས་གཙང་དམངས་གཞས་ལས་ཚེག་ཁྱིམ་དྲུག་མའི་ལུས་ལ་དཔྱད་པ།
7
དང་ཤིན་ཏུ་འདྲ། མ་གཞི་མགུར་ནི་དམངས་ཁྲོད་རྩོམ་རིག་ལས་
ཡོངས་སུ་ཐ་དད་དུ་གྱུར་ཟིན་ཀྱང་འདྲ་ཆོས་དེ་ལས་མགུར་གྱི་རྩོམ་
སྟངས་ལ་དམངས་གཞས་ཀྱི་ཤན་ཞུགས་ཐེབས་ཡོད་པ་མཐོང་ཐུབ།
འབྲོག་ཁུལ་དུ་ཁྱ བ་ཆེ་བའི་གླུ་ཚིག་ཕལ་ཆེར་ཡང་གླིང་སྒྲུང་གི་གླུ་
ཚིག་ལྟར་ཚེག་བར་བདུན་མ་དང་བརྒྱད་མའི་ལུས་ཤས་ཆེ་བས་གླུ་
ཚིག་གི་རྣམ་པ་དེ་ནི་སིལ་བུའི་དུས་སྐབས་ཡར་སྔོན་ནས་དམངས་
ཁྲོད་དུ་ཁྱབ་ཆེ་བའི་གླུ་ཚིག་གི་རྣམ་པ་གལ་ཆེན་ཞིག་ཡིན་ངེས།
ཤོན་ནི་མངའ་རིས་ཁུལ་དུ་དར་བའི་གནའ་རབས་ཀྱི་གླུ་གར་རིགས་
ཤིག་ཡིན། （བཀའ་ཐང་སྡེ་ལྔའི་》ནང་བསམ་ཡས་དགོན་པའི་ཞལ་
སྤྲོའི་སྐབས་འཁྲབ་ལེན་བྱས་པའི་གླུ་གར་གྲས་སུ་ཐོན་གྱི་མིང་འཁོད་
པར་གཞིགས་ན་བཙན་པོའི་དུས་སྐབས་སུ་ཤོན་ནི་དབུས་གཙང་
ཁུལ་དུ་དར་ཡོད་ངེས་ལ་ཐེ་ཚོམ་མི་དགོས། དུས་ཕྱིས་དབུས་
གཙང་ཁུལ་འདིར་ཤོན་ཞེས་པའི་ཐ་སྙད་དེ་སྤྱོད་སྲོལ་མི་འདུག་
པས་དེ་ལ་བསམས་ན་སྤྱི་ལོའི་དུས་རབས་བཅུ་པའི་ནང་བོད་རྗེ་
བཙན་པོའི་གདུང་རྒྱུད་མངའ་བདག་ དཔལ་འཁོར་བཙན་གྱི་སྲས་
སྐྱིད་ལྡེ་ཉི་མ་མགོན་གྱིས་མངའ་རིས་སྐོར་གསུམ་ལ་མངའ་དབང་
མཛད་རྗེས་བཙན་པོའི་དུས་སྐབས་སུ་དབུས་གཙང་ཁུལ་དུ་དར་
བའི་ཤོན་ཞེས་པའི་གླུ་སྣའི་རིགས་ཀྱང་རིམ་བཞིན་སྟོད་ཕྱོགས་སུ་
དར་བ་ལས་དབུས་གཙང་ཁུལ་འདིར་རིམ་གྱིས་ཉམས་པ་མིན་ནམ་
སྙམ། གང་ལྟར་སྟོད་ཁུལ་དུ་ཕྱི་ཤོས་ལ་ཡང་དུ ས་ར བས་བཅུ་
གཅིག་པའི་ནང་ཤོན་ཞེས་པའི་གླུ་གཞས་དེ་རིགས་དར་ཡོད་པ་གུ་



ལེའུ་དང་པོ། བོད་ཀྱི་དམངས་གཞས་ཀྱི་བྱུང་རིམ་སྤྱིར་གླེང་བ།
གེའི་ལྡེབས་རིས་ལས་ཀྱང་དཔོག་ཐུབ། བོན་གྱི་དཔེ་རྙིང་འགའ་
ཞིག་ལས་གསུངས་པ་ལྟར་ན་ཤོན་ནི་ལོ་ངོ་ཉིས་སྟོང་ཡར་སྔོན་ནས་
དར་ཆེ་བའི་གནའ་བོའི་ཞང་ཞུང་གི་གླུ་གར་ཆེས་རྙིང་པ་ཞིག་ཡིན་
པར་གསལ་བས་དེ་ཉིད་དབུས་གཙང་ཁུལ་འདིར་དར་ནུབ་ཇི་ལྟར་
བྱུང་བའི་ཐད་དཔྱད་གཞི་གལ་ཆེན་ཞིག་སྣང་ཡང་བློ་ཆུང་བདག་
གི་དཔྱོད་ཡུལ་མིན་ན་རེ་ཞིག་ཁ་རོག་སྡོད་པ་ལས་ཐབས་གཞན་མ་
རྙེད་དོ། །
སིལ་བུའི་དུས་སྐབས་ཚུན་ཆད་ཀྱི་དུས་རབས་རིམ་བྱུང་གི་ཡིག་
ཚང་ཁག་གི་ནང་ཞོར་འཕྲོས་སུ་འཁོད་པའི་གླུ་ཚིག་རིགས་ཉུང་ཤས་
མཐོང་རྒྱུ་ཡོད་སྟབས་དེ་དག་གིས་ཚད་གཞི་ཆེ་ཆུང་ལ་མ་ལྟོས་པར་
དམངས་གཞས་འཕེལ་རིམ་གྱི་ཁུངས་སྣེ་བྱེད་ཐུབ་སྙམ། དཔེར་ན་
དུས་རབས་བཅུ་གསུམ་པའི་ནང་དུ་ཚལ་པའི་དཔོན་དགའ་བདེས་
བླངས་པའི་སྙིང་ཚིམ་གྱི་གླུ་ལྟ་བུའོ།། དེ་ཡང་ལོ་རྒྱུས་དེབ་ཐེར་ནང་
འདི་ལྟར་འཁོད་ཡོད་དེ། “ དགའ་བདེས་སྙིང་ཚིམ་གྱི་ཆང་དྲངས་
ནས། ངེད་རང་གཉིས་པོ་ཁྱད་པར་ཆེ། ང་ནི་དགེ་འདུན་ཚལ་པ་
ཡིན། དགའ་བདེ་དཔལ། བློ་བདེ་དཔལ། སྐྱིད་པའི་དཔལ། ད་
ལྟ་ཚལ་པའི་དགའ་བདེ་དཔལ། ཞེས་གླུ་བླངས་སྐད།” （46） ཅེས་གསལ་
ཞིང་དཔོན་དགའ་བདེ་ནི་དུས་རབས་བཅུ་གསུམ་པའི་ནང་
བྱོན་པའི་ཚལ་པའི་ཁྲི་དཔོན་ཞིག་ཡིན་པས་དེ་དུས་དམངས་ཁྲོད་
དུའང་གླུ་དེ་འདྲ་ལེན་སྲོལ་ཡོད་སྲིད། དེང་དུས་ཀྱི་མཁས་དབང་
རྣམས་ཀྱིས་གླུ་ཚིག་གི་རྣམ་པ་དེ་ནི་བཙན་པོའི་དུས་སྐབས་ཀྱི་ཚིག་



དབུས་གཙང་དམངས་གཞས་ལས་ཚེག་ཁྱིམ་དྲུག་མའི་ལུས་ལ''དཔྱད་པ།
རྐང་མི་སྙོམས་པའི་གླུ་ཚིག་གི་ཤན་ཞུགས་པའམ་དེའི་རྒྱུན་ལས་བྱུང་
བ་ཡིན་པར་བཞེད། འོན་ཀྱང་དེང་སང་དམངས་ཁྲོད་དུ་དར་
བཞིན་པའི་གླུ་ཚིག་གི་ནང་དུ་ཚིག་རྐང་གཅིག་ལ་ཚིག་འབྲུ་གཉིས་
ཅན་ནམ་གསུམ་ཅན་རིགས་མཐོང་རྒྱུ་དཀོན། ཡང་དཔེར་ན་
༦ རྒྱལ་རབས་ཆོས་འབྱུང་ཤེལ་དཀར་མེ་ལོང་》ནང་དུས་རབས་
བཅོ་བརྒྱད་པའི་དུས་སྟོད་དུ་བྱུང་བའི་གླུ་ཚིག་འདི་འདྲ་ཞིག་
འཁོད་པ་སྟེ། “བོད་ཀྱི་གྲོང་གསེབ་པ་རྣམས་ནི། སྐུ་ཞབས་རྒྱ་ནས་
ཕེབས་བྱུང་།། ཁམས་གསུམ་བདེ་ལ་བཀོད་སོང་།། བོང་བུའི་སྒལ་
རྨ་སོས་སོང་།། ཞེས་གཞས་འཐེན་སྐད།" （17）ཅེས་མང་ཚོགས་ཀྱི་
ངོ ག་ནས་ཐོན་པའི་ཚེག་ཁྱིམ་དྲུག་མའི་གཞས་ཤིག ་ ག ས ལ་
འདུག དམངས་གཞས་རྣམ་པ་དེ་ནི་དེང་སང་ཡང་དབུས་གཙང་
གཙོ་བོར་གྱུར་པའི་བོད་ཀྱི་ཡུལ་ལུང་མང་པོར་དར་ཁྱབ་ཤིན་ཏུ་ཆེ།
ཡང་དཔེར་ན་ (རྡོ་རིང་པཎྜི་ཏའི་རྣམ་ཐར་»ལས། “རྒྱལ་རྩེ་ཁུལ་གྱི་
དམན་ཤར་འགའ་ཞིག་གི་གླུ་གསར་ཞིག་གི་ཚིག་ལ། དགའ་བཞིའི་
ལྷ་སྲས་གཞོན་ནུ་མེ་ཏོག་ལས་མཚར་འདུག ཆིབས་ཆེན་བྱ་འཛིན་
རླུང་གཤོག་སེམས་ཡིད་ལས་མགྱོགས་པ། ཕྱག་ཕྱི་དྲུང་འཁོར་ནམ་
མཁའི་སྐར་ཚོགས་དང་བཅས་པས།། མིག་ལ་ལྟད་མོ་སྟོན་ཞིང་ཡིད་
ལ་བདུད་རྩིར་བྱས་བྱུང་།།” （48） ཞེས་འཁོད་པའི་གླུ་ཚིག་འདིའི་
ཚིག་རྐང་བཞི་ལས་རྐང་པ་ཐ་མ་དེ་ལ་ཚེག་ཁྱིམ་བཅུ་གཉིས་ཡོད་པ་
ཕུད་དེ་བྱིངས་གསུམ་པོ་ཚེག་བར་བཅུ་གཅིག་ཡིན་པས་ཚིག་རྐང་ཆ་
སྙོམ་པར་བརྩི་ཆོག གླུ་ཚིག་དེ་འདྲ་བ་ནི་དེང་སང་ཡང་གཙང་ཁུལ་



ལེའུ་དང་པོ། བོད་ཀྱི་དམངས་གཞས་ཀྱི་བྱུང་རིམ་སྤྱིར་གླེང་བ།
གྱི་གཞས་ཆེན་གྱི་ནང་དུ་མཐོང་རྒྱུ་འདུག དཔེར་ན་གཞས་ཆེན་ （མེ་
ཏོག་ལྡུམ་ར་ཞེས་པར་ “ཆོས་འཁོར་ལྷ་ས་མེ་ཏོག་ལྡུམ་ར་དང་འདྲ་
ཡོད།། ཁམས་གསུམ་དབང་འདུས་མེ་ཏོག་པད་སྡོང་དང་འདྲ་ཡོད།།
ཆ་ཤས་འཛོམ་པོ་མེ་ཏོག་འདབ་མ་དང་འདྲ་ཡོད། ཨ་བསོད་ཅན་
ཚོ་མེ་ཏོག་གཡས་སྐོར་ལ་ཕེབས་ཤོག །" （49）ཅེས་པའི་གཞས་ཚིག་
གི་རྐང་པའི་རིང་ཐུང་དང་ཚེག་བར་གྱི་གཅོད་མཚམས་གང་ལ་
བལྟས་ཀྱང་གོང་གི་གླུ་ཚིག་དང་ཧ་ལམ་གཅིག་མཚུངས་ཡིན་པས་
ཚིགས་བཅད་ཀྱི་རྣམ་པ་དེ་འདྲ་དེང་སང་ཡང་རིན་ཐང་མ་ཉམས་
པར་དམངས་ཁྲོད་དུ་སྤྱོད་བཞིན་པ་ཤེས་ཐུབ། །
ལོ་རྒྱུས་ཀྱི་ཐོག་བོད་ཀྱི་དམངས་ཁྲོད་རྩོམ་རིག་གི་གནས་བབ་
ཉག་ཕྲ་བས་གོང་གསལ་གླུ་ཚིག་དེ་དག་ནི་རྩོམ་པ་པོས་དགོས་པ་
ངེས་གཏན་ལ་གཞིགས་ནས་ཞོར་འཕྲོས་སུ་ཡིག་ཐོག་ཏུ་བཀོད་པ་ཤ་
སྟག་ཡིན་པ་ལས་དམངས་གཞས་ཀྱི་རིན་ཐང་ལ་དོ་སྣང་གིས་ཆེད་
དུ་བཀོད་པ་ཞིག་ཡིན་མི་སྲིད། མ་གཞི་དམངས་ཁྲོད་དུ་དར་བའི་
གླུ་གཞས་རིགས་ནི་རང་རེའི་ལོ་རྒྱུས་ཐོག་སྔ་ཕྱི་བར་གསུམ་དུ་
དམའ་སར་ལུས་པས་གླེགས་བམ་དུ་འཁོད་པ་ནི་སྲིད་མཐའ་ཙམ་
དུ་གྱུར་ནའང་གླུ་ཚིག་གི་བསམ་བློའི་ནང་དོན་ལ་དབྱེ་ཞིབ་བྱས་
ནས་བྱུང་འཕེལ་གྱི་ཁུངས་སྣེ་འཚོལ་རྒྱུ་དེ་ཡང་ཐབས་ཤེས་གལ་
ཆེན་ཞིག་ཡིན། རྒྱུ་མཚན་ནི་དུས་མཚམས་གང་རུང་གི་གླུ་ཚིག་གང་
ཞིག་ཡིན་ཀྱང་དུས་སྐབས་དེའི་མི་རྣམས་ཀྱི་བསམ་བློའི་འདུ་ཤེས་
མཚོན་རྒྱུ་ནི་དེའི་བརྗོད་དོན་གཙོ་བོ་ཡིན་པས་སོ།། དེ་ཡང་ལྷོ་ཁ་



དབུས་གཙང་དམངས་གཞས་ལས་ཚེག་ཁྱིམ་དྲུག་མའི་ལུས་ལ་དཔྱད་པ།
ཁུལ་དུ་དར་ཁྱབ་ཆེ་བའི་རྟ་ཐུང་ （ཤར་ཕྱོགས་སྤྲིན་དཀར་》ཞེས་
པའི་ནང་ ས(དལ་གཏོང་）ཤར་ཕྱོགས་སྤྲིན་དཀར་འོག་གི། འགྲོ་
མགོན་ཕག་མོ་གྲུ་པ།། གནས་ཆེན་གདན་ས་མཐིལ་གྱི།། གནས་སྒོ་
འབྱེད་རོགས་གནང་དང་།། གནས་སྒོ་གང་ནས་ཕྱེ་ནའི།། བྱིན་
རླབས་ཆེ་ལས་མི་འདུག ། ཕྱི་དེ་ལྕགས་རི་བསྐོངས་ཡོད།། སྟག་མ་
ཤུག་པས་བསྐོངས་ཡོད།། ནང་ལ་ནོར་བུ་བཞུགས་ཡོད།། འགྲོ་
མགོན་ཕག་མོ་གྲུ་པ།། （ ཞབས་བྲོ） སྟག་མ་སྟག་ཤད་ཡག་ག །
གདན་ས་མཐིལ་གྱི་སྟག་མ།། སྟག་མའི་ཞལ་ཁ་བྱེ་དུས།། མཆོད་
གཤོམ་འོད་ཀྱིས་ཁེངས་སོང་།།” （60）ཞེས་ལེན་པའི་གླུ་ཚིག་ལ་
བལྟས་ན་ཕག་གྲུ་བཀའ་བརྒྱུད་ཀྱི་སྲོལ་གཏོད་པ་དཔལ་ཕག་མོ་གྲུ་
པར་བསྟོད་པའི་གླུ་གཞས་ཤིག་ཡིན་པ་མཐོང་ཐུབ། རྟ་ཐུང་ཚན་པ་
དེའི་རྗོད་ཚིག་བབ་ཆགས་ཤིང་གསོན་ཉམས་དོད་པ་དང་། ཚིག་
རྐང་རྣམས་སྤྱིར་ན་ཚེག་བར་དྲུག་མ་ཡིན་པས་དབུས་གཙང་ཁུལ་
འདིར་ཚེག་བར་དྲུག་མའི་གླུ་ཚིག་དེ་ནི་སྔ་དུས་རིང་མོ་ཞིག་ནས་རྩ་
བ་ཚུགས་ཟིན་པ་ཧ་ཅང་གསལ། ཕག་མོ་གྲུ་པ་ནི་དུས་རབས་བཅུ་
གཉིས་པའི་ནང་བྱོན་པའི་བཀའ་བརྒྱུད་པའི་བླ་མ་གྲགས་ཅན་ཞིག་
ཡིན། ཁོང་གིས་གདན་ས་མཐིལ་གྱི་དགོན་པ་བཏབ་ཅིང་གནས་
གཞི་བཟུང་ནས་ཕག་གྲུ་བཀའ་བརྒྱུད་ཀྱི་སྲོལ་གཏོད་པ་སོགས་
མཛད་འཕྲིན་ཕྱོགས་མཐར་རྒྱས། དེས་ན་གོང་གསལ་རྟ་ཐུང་གི་
བརྗོད་དོན་ལ་བསམས་གཞིགས་བྱས་ན་གླུ་དེ་ནི་དཔལ་ཕག་མོ་གྲུ་
པ་སྐུ་འཚོ་གཞེས་ཀྱི་དུས་སྐབས་དེ་རང་དུ་བྱུང་བ་ཞིག་གམ་ཡང་ན་



ལེའུ་དང་པོ། བོད་ཀྱི་དམངས་གཞས་ཀྱི་བྱུང་རིམ་སྤྱིར་གླེང་བ།
ཕྱི་ཤོས་ལའང་ཕག་གྲུའི་སྲིད་དབང་བཙུགས་རྗེས་དར་བའི་གླུ་ཚིག་
རྙིང་པ་ཞིག་ཡིན་ངེས། གང་ལྟར་གླུ་ཚིག་དེ་ནི་དམངས་ཁྲོད་དུ་
ཁོང་གི་མཛད་པར་བསྟོད་པའི་གླུ་གཞས་རི གས་དར་ཡོད་པའི་
མཚོན་བྱེད་གལ་ཆེན་ཞིག་ཡིན། ང་ཚོས་གོང་གསལ་གྱི་ཐབས་ཤེས་
བརྒྱུད་ད་གཟོད་དེང་སང་ཡང་མི་རྣམས་ཀྱི་ངག་ཐོག་ཏུ་ཡོད་པའི་
དམངས་གཞས་ཀྱི་རྣམ་པ་མང་པོ་ཞིག་ནི་སིལ་བུའི་དུས་སྐབས་
སམ་ཡང་ན་དེ་ལས་སྔ་བའི་དུས་ཡུན་རིང་པོའི་སྔོན་ནས་དར་ཡོད་
པ་རིགས་འདེད་བྱེད་ཐུབ་སྙམ། །
སྤྱི་ལོའི་དུས་རབས་བཅུ་བདུན་པའི་ནང་སྡེ་སྲིད་སངས་རྒྱས་རྒྱ་
མཚོས་རྩོམ་སྒྲིག་མཛད་པའི་རོལ་མོའི་བསྟན་བཅོས་ （མིག་ཡིད་རྣ་
བའི་དགའ་སྟོན་》ནང་འཁོད་པའི་གཞས་ཚིག་ནི་སྐབས་དེར་དར་
སོ་ཆེ་བའི་དམངས་གཞས་རྨང་གཞིར་མཛད་ནས་བརྩམས་པ་ཞིག་
ཡིན་པས་དེབ་ཐེར་དེའི་ནང་ཚེག་བར་དྲུག་མའི་ལུས་སོགས་
དམངས་ཁྲོད་གླུ་གཞས་ཀྱི་རྣམ་པ་ཅུང་མང་བ་འཁོད་ཡོད། དེ་
བཞིན་（རིག་འཛིན་ཚངས་དབྱངས་རྒྱ་མཚོའི་མགུར་གླུ་） ཡང་
དམངས་གཞས་ཀྱི་རྩོམ་ཚུལ་སྤྱད་ནས་བརྩམས་པར་མཛད་པ་ཞིག་
ཡིན་སྟབས་མི་རྣམས་ཀྱིས་ཡོངས་ཁྱབ་ཏུ་དགའ་མོས་ཞུས་ཤིང་།
གསུང་མགུར་དེ་རིམ་བཞིན་དམངས་ཁྲོད་དུ་ངག་ཐོག་དང་ཡིག་
ཐོག་གང་རུང་ནས་དར་འཕེལ་བྱུང་ཡོད་པ་མ་ཟད་རིམ་གྱིས་
དམངས་གཞས་དང་དབྱེ་བ་མ་མཆིས་པ་ལྟ་བུར་གྱུར་ཡོད། དེ་ལྟར་
དབུས་གཙང་ཁུལ་དུ་ཚེག་བར་དྲུག་མ་དར་ཆེ་བའི་རྒྱུ་རྐྱེན་གཙོ་བོ་
49



དབུས་གཙང་དམངས་གཞས་ལས་ཚེག་ཁྱིམ་དྲུག་མའི་ལུས་ལ་དཔྱད་པ།
ཞིག་ནི་རྒྱལ་བ་ཚངས་དབྱངས་རྒྱ་མཚོའི་གསུང་མགུར་གྱི་ཤན་
ཤུགས་ཐེབས་པ་སྨོས་མི་དགོས། །
མདོར་ན་བོད་ཀྱི་དམངས་གཞས་ཀྱི་མཚོན་བྱའི་ནང་དོན་ནི་
བོད་མིའི་འཚོ་བའི་ཆ་ཤས་ཐམས་ཅད་མ་ལུས་པར་མཚོན་པ་ལྟར་
ཤིན་ཏུ་རྒྱ་ཆེ་ཞིང་མཚོན་བྱེད་ཀྱི་རྣམ་པ་ནི་ལོ་རྒྱུས་ཀྱི་ཐོག་མཐའ་
བར་གསུམ་དུ་ཧ་ལམ་ཚིགས་བཅད་ཀྱི་རྣམ་པ་ཁོ་ནར་གནས་ཡོད།
དཔེར་ན་བོད་ཀྱི་གདོད་མའི་སྙན་རྩོམ་མམ་གླུ་ཚིག་གི་ཚབ་མཚོན་
དུ་གྱུར་པ་སྲིད་པ་ཆགས་གླུ་སོགས་དང་། བཙན་པོ་ཁྲི་སྲོང་ལྡེ་
བཙན་སྐབས་བསམ་ཡས་གཙུག་ལག་ཁང་གསར་བཞེངས་རྟེན་
འབྲེལ་གྱི་དགའ་སྟོན་ཐོག་མི་རྣམས་ཀྱིས་བླངས་པའི་གླུའམ་གླིང་
སྒྲུང་ལས་བྱུང་བའི་སྒྲུང་གླུ་དང་། ཡང་ན་དུས་རབས་བཅུ་བདུན་
པའི་ཡར་སྔོན་ནས་དམངས་ཁྲོད་དུ་དར་བའི་ནང་མ་སྟོད་གཞས་
སོགས་ལོ་རྒྱུས་ཀྱི་དུས་མཚམས་དེ་དག་གི་རིང་དུ་ཐོན་པའི་གླུ་ཚིག་
གི་བརྗོད་བྱ་རྒྱ་ཆེ་ཞིང་མཚོན་བྱེད་ཀྱི་ལུས་ཚང་མ་ཚིགས་བཅད་
ཡིན་པ་ལས་བདེན་དཔང་བྱེད་དོ། །
སྲིད་པ་རྒན་པོའི་ངག་རིག་གངས་ལས་དལ་འབབ་མགུར་
དབྱངས་ཉལ་འགྲོའི་རྒྱུན།།
གཡུང་དྲུང་ཆུ་ཐག་གནམ་ནས་འཐེན་པའི་ཆོས་སྲིད་ངང་ངུར་
སོས་སུ་འཁྱིལ།།
རྒྱལ་བསྟན་ཉིན་བྱེད་འོད་ཀྱིས་འཁྱུད་པའི་བོད་མིའི་སེམས་ཀྱི་



ལེའུ་དང་པོ། བོད་ཀྱི་དམངས་གཞས་ཀྱི་བྱུང་རིམ་སྤྱིར་གླེང་བ།
ཞིང་ས་ཡང་
།།
དམངས་གཞས་བརླན་གྱིས་ཉེ་བར་བསྐྱངས་པས་སྒྱུ་རྩལ་ལོ་
འབྲས་རྟག་ཏུ་སྨིན།།
མཆན་འགྲེལ།
（དམངས་སྲོལ་རིག་པ་སྤྱི་བཤད། (རྒྱ་ཡིག） ཝང་ཅོན་གྱིས་མཛད། པེ་ཅིང་
སློབ་ཆེན་དཔེ་སྐྲུན་ཁང་ནས་༢༠༠༢ལོའི་ཟླ་༩པར་པར་དུ་བསྐྲུན། （1) pl5
（ནུབ་བྱང་མི་རིགས་ཀྱི་ཡུལ་གླུའི་རིག་པ།） （རྒྱ་ཡིག）གཙོ་སྒྲིག་པ་ཧའོ་སུའུ་
མིན། མི་རིགས་དཔེ་སྐྲུན་ཁང་ནས་༢༠༠༡ལོའི་ཟླ་༦པར་པར་སྐྲུན་བྱས། （2) p26
（མགུར་གླུའི་ལོ་རྒྱུས་དང་ཁྱད་ཆོས། དོན་གྲུབ་རྒྱལ་གྱིས་མཛད། མི་རིགས་
དཔེ་སྐྲུན་ཁང་ནས་༡༩༨༥ ལོའི་ཟླ་༥པར་པར་དུ་བསྐྲུན། （3) p25/ (5） p26 /
(6） pZY { (7） pl9 / (8） p0 } （21) p3 } （:30) p
(བོད་ཀྱི་དམངས་ཁྲོད་རྩོམ་རིག་སྤྱི་བཤད་བློ་གསར་འདྲེན་པའི་སྐྱ་རེངས།
འབའ་སྟོད་པདྨ་དབང་རྒྱལ་དང་བཅུད་རྫ་གཡང་མོ་སྐྱིད་ཀྱིས་མཛད། མི་རིགས་
དཔེ་སྐྲུན་ཁང་ནས་༢༠༠༥ལོའི་ཟླ་དང་པོར་པར་དུ་བསྐྲུན། （༥） pl65
(ཆོས་འབྱུང་མཁས་པའི་དགའ་སྟོན། དཔའ་བོ་གཙུག་ལག་ཕྲེང་བས་མཛད།
མི་རིགས་དཔེ་སྐྲུན་ཁང་ནས་ ༡༩༨༦ལོའི་ཟླ་༦པར་པར་སྐྲུན་བྱས། （9） p696
（རྣལ་འབྱོར་གྱི་དབང་ཕྱུག་ཆེན་པོ་མི་ལ་རས་པའི་རྣམ་མགུར།》 རུས་པའི་
རྒྱན་ཅན་གྱིས་མཛད། མཚོ་སྔོན་མི་རིགས་དཔེ་སྐྲུན་ཁང་ནས་༡༩༨༩ལོའི་ཟླ་དང་
པར་པར་དུ་བསྐྲུན། (10) p1 45 (11） p149



དབུས་གཙང་དམངས་གཞས་ཡས་ཚེག་ཁྱིམ་དྲུ གོ་མའི་ལུས་ལ་དཔྱད་པ་
（རོལ་མོའི་བསྟན་བཅོས།» ས་པཎ་ཀུན་དགའ་རྒྱལ་མཚན་གྱིས་མཛད། མི་
རིགས་དཔེ་སྐྲུན་ཁང་ནས་༡༩༨༦ལོའི་ཟླ་དང་པོར་པར་དུ་བསྐྲུན། (12） pl/
（13) p2f（14） p7/ （15） p8
（མིག་ཡིད་རྣ་བའི་དགའ་སྟོན།》 སྡེ་སྲིད་སངས་རྒྱས་རྒྱ་མཚོས་མཛད། བོད་
ལྗོངས་མི་དམངས་དཔེ་སྐྲུན་ཁང་ནས་༡༩ ༩ ༡ ལོའི་ཟླ་༡༠ པར་པར་དུ་བསྐྲུན།
（15） （17）pI
（དམངས་རྩོམ་རྣམ་བཤད། མིག་དམར་ལགས་ཀྱིས་མཛད། མི་རིགས་དཔེ་
སྐྲུན་ཁང་ནས་༢༠༠༥ལོའི་ཟླ་༡༠ པར་པར་དུ་བསྐྲུན། (18)p170 =171/（22) plo
《ཀྲུང་གོའི་དམངས་ཁྲོད་རྩོམ་རིག» (རྒྱ་ཡིག） ལིའི་ཧུའི་ཧྥང་གིས་མཛད།
ཝུའུ་ཧན་སློབ་ཆེན་དཔེ་སྐྲུན་ཁང་ནས་༡༩༩༩ལོའི་ཟླ་༨ པར་པར་དུ་བསྐྲུན།
(19) p153 / (20） pl75
༩བོད་ཀྱི་རོལ་དབྱངས་ཀྱི་ལོ་རྒྱུས་གླེང་བ།》(རྒྱ་ཡིག） སྤེན་རྡོར་ལགས་ཀྱིས་
མཛད། ཀྲུང་གོའི་བོད་རིག་པ་དཔེ་སྐྲུན་ཁང་ནས་༢༠༠༦ལོའི་ཟླ་༢པར་པར་
སྐྲུན་བྱས། (23） p:30
（བོད་ཀྱི་རྩོམ་རིག་ལོ་རྒྱུས་མུན་སེལ་སྒྲོན་མེ།» ལྷག་པ་ཆོས་འཕེལ་ལགས་ཀྱིས་
མཛད། བོད་ལྗོངས་མི་དམངས་དཔེ་སྐྲུན་ཁང་ནས་༢༠༠༣ལོའི་ཟླ་༣པར་པར་
དུ་བསྐྲུན། （24） p15 ༈ （27）p132 （23） p27=281 {（43） p64 / （44） p61
（དམངས་ཁྲོད་རྩོམ་རིག་རགས་གླེང་།》（རྒྱ་ཡིག） དབན་ཅན་ཀྲུང་གིས་མཛད།
པེ་ཅིང་སློབ་ཆེན་དཔེ་སྐྲུན་ཁང་ནས་༢ ༠༠༦ལོའི་ཟླ་༧ པ ར་པར་དུ་བསྐྲུན།
（25） p231 ༈ （29） p230
（བོད་རིགས་ཀྱི་དམངས་གཞས་གཅེས་བསྡུས། མི་རིགས་དཔེ་སྐྲུན་ཁང་ནས་
32



ལེའུ་དང་པོ། བོད་ཀྱི་རཱམངས་གཞས་ཀྱི་བྱུང་རིམ་སྤྱིར་གླེང་བ་
༡༩༨ ༡ ལོའི་ཟླ་༤ པར་པར་དུ་བསྐྲུན། (26） p:16=117
(ཆོས་འབྱུང་མེ་ཏོག་སྙིང་པོ་སྦྲང་རྩིའི་བཅུད།» ཉང་བན་ཉི་མ་འོད་ཟེར་གྱིས་
མཛད། བོད་ལྗོངས་བོད་ཡིག་དཔེ་སྐྲུན་ཁང་ནས་ ༡༩ ༨ ༨ ལོའི་ཟླ་༣ པར་པར་
སྐྲུན་བྱས། （31） pl60
（གླུ་གར་ཚངས་པའི་ཆབ་རྒྱུན། ཞོལ་ཁང་བསོད་ནམས་དར་རྒྱས་ཀྱིས་
མཛད། བོད་ལྗོངས་མི་དམངས་དཔེ་སྐྲུན་ཁང་ནས་ ༡༩༩༢ལོའི་ཟླ་༦པར་པར་
དུ་བསྐྲུན། (32） »
༩ ཏུན་ཧོང་ནས་ཐོན་པའི་བོད་ཀྱི་ལོ་རྒྱུས་ཡིག་ཆ། བསྒྱུར་སྒྲིག་བྱ་མཁན་
དབང་རྒྱལ་དང་བསོད་ནམས་སྐྱིད། མི་རིགས་དཔེ་སྐྲུན་ཁང་ནས་ ༡༩༩༢ ལོའི་
ཟླ་༢པར་པར་དུ་བསྐྲུན། （33） (:34） (:35） p37， (37） al} { (:38) p42 / （39 } »471
（ 40) p19—30 } （ 41）rp61 } （42) 15:54
（ལ་དྭགས་རྒྱལ་ར བས།» བོད་ལྗོངས་མི་དམངས་དཔེ་སྐྲུན་ཁང་ནས་
༡༩༨༦ལོའི་ཟླ་༡༠ པར་པར་དུ་བསྐྲུན། （ 36） p29
(བཀའ་ཐང་སྡེ་ལྔ།》 གུ་རུ་ཨོ་རྒྱན་གླིང་པས་གཏེར་ནས་བཏོན། མི་རིགས་
དཔེ་སྐྲུན་ཁང་ནས་༡༩༨༦ལོའི་ཟླ་ ༡༢ པར་པར་དུ་བསྐྲུན། (15） pl:+
（དཔྱིད་ཀྱི་རྒྱལ་མོའི་གླུ་དབྱངས། རྒྱལ་བ་སྐུ་ཕྲེང་ལྔ་པས་མཛད། མི་རིགས་
དཔེ་སྐྲུན་ཁང་ནས་ ༡༩༨ ༨ ལོའི་ཟླ་༥པར་པར་དུ་བསྐྲུན་ (16） p107
（བོད་ཀྱི་ལོ་རྒྱུས་དེབ་ཐེར་ཁག་ལྔ།» ནེའུ་པཎ་ཊི་ཏ་སོགས་ཀྱིས་མཛད། བོད་
ལྗོངས་བོད་ཡིག་དཔེ་རྙིང་དཔེ་སྐྲུན་ཁང་ནས་༢༠༠༥ལོའི་ཟླ་ ༡༢ པར་པར་དུ་
བསྐྲུན། (47) p326
(རྡོ་རིང་པཎྜི་ཏའི་རྣམ་ཐར།》 བསྟན་འཛིན་དཔལ་འབྱོར་གྱིས་མཛད། སི་



དབུས་གཙང་དམངས་གཞས་ལས་ཚེག་ཁྱིམ་དྲུག་མའི་ལུས་ལ་དཔྱད་པ།
ཁྲོན་་མི་རི གས་དཔེ་སྐྲུན་ཁ ང་ན ས་ ༡༩ ༨ ༦ལོའི་ཟླ་ ༡༡ ལ་པར་དུ་བ སྐྲུན།
{ 48 j [ikf5
(གཙང་ཁུལ་གྱི་ཡུལ་གླུ་ལེགས་བཏུས། བོད་ལྗོངས་མི་དམངས་དཔེ་སྐྲུན་
ཁང་ནས་༢ ༠༠༡ལོའི་ཟླ་༤ པར་པར་སྐྲུན་བྱས། （49) p9
（ལྷོ་ཁའི་ཡུལ་གླུ་ལེགས་བཏུས།» བོད་ལྗོངས་མི་དམངས་དཔེ་སྐྲུན་ཁང་ནས་
༡༩༩༥ལོའི་ཟླ་དང་པོར་པར་དུ་བསྐྲུན། (59) པ165 - !66



ལེའུ་གཉིས་པ། དམངས་གཞས་ཀྱི་ཚེག་ཁྱིམ་དྲུག་མའི་ལུས་ཀྱི་བྱུང་རིམ་གླེང་བ།
ལེའུ་གཉིས་པ། དམངས་གཞས་ཀྱི་
ཚེག་ཁྱིམ་དྲུག་མའི་ལུས་ཀྱི་
བྱུང་རིམ་གླེང་བ།
བོད་ལ་གླུ་གར་གྱི་རྒྱ་མཚོ་ཞེས་འབོད་པའི་མཚན་སྙན་འཛམ་
གླིང་དུ་གྲགས་པ་ནི་དོན་ལ་གནས་པ་ཞིག་ཡིན་ཏེ་བོད་ཀྱི་དམངས་
གཞས་ཀྱི་ལོ་རྒྱུས་ཧ་ཅང་རིང་ལ་རྣམ་པ་མང་ཞིང་ནང་དོན་གཏིང་
ཟབ་པ་ཞིག་ཡིན་པ་ཙམ་དུ་མ་ཟད་ཤིན་ཏུ་ཁྱབ་ཆེ་བ་ཞིག་ཀྱང་ཡིན་
པས་ས་ཕྱོགས་གང་དུ་ཕྱིན་ཀྱང་རྣ་བར་འཇེབས་ལ་ཡིད་དབང་
འཕྲོག་པའི་དམངས་གཞས་གྱེར་ལེན་གྱི་འགྱུར་ཁུག་སྣ་ཚོགས་མྱོང་
རོལ་བྱ་རྒྱུ་ཡོད་པ་ནི་སྐྱེ་བོ་ཚང་མའི་མཐོང་ཆོས་ལྟར་ལགས། གཏམ་
དཔེར་ཡང་ “བོད་མི་རེའི་ཁ་ནས་གླུ་རེ'” ཞེས་གྲགས་ཤིང་། དེང་གི་
ཆར་རང་ཅག་བོད་ཀྱི་གླུ་གར་གྱི་རིགས་འདི་ཙམ་ཞེས་ཤོད་དཀའ་
བའི་ཚད་དུ་སྣང་ཞིང་བོད་མི་རིགས་ནི་འགྲོ་ཤེས་ན་ཞབས་བྲོ་
འཁྲབ་ཤེས་པ་དང་སྨྲ་ཤེས་ན་གླུ་གཏོང་ཤེས་པའི་མི་རིགས་ཤིག་
ཡིན་པའི་མཚན་སྙན་དེ་མི་རིགས་གཞན་པའི་ཁྲོད་ཡོངས་སུ་ཁྱབ་
པར་གྱུར།
བོད་ཀྱི་སྲོལ་རྒྱུན་དམངས་གཞས་ཀྱི་ལུས་ནི་རྣམ་པ་སྣ་ཚོགས་
55



དབུས་གཙང་དམངས་གཞས་ལས་ཚེག་ཁྱིམ་དྲུག་མའི་ལུས་ལ་དཔྱད་པ།
ཤིང་ཕོན་འབོར་ཧ་ཅང་མང་བར་བརྟེན་མཐའ་གཅིག་ཏུ་ངེས་པའི་
གྲངས་ངེས་དང་རིགས་དབྱེ་བྱེད་དཀའ་ཡང་ཡོངས་གྲགས་སུ་
དབུས་གཙང་ཁུལ་དུ་དར་ཁྱབ་ཆེ་བའི་ཚེག་ཁྱིམ་དྲུག་མའི་རྣམ་པ་
ཅན་གྱི་རིགས་ཚབ་མཚོན་དུ་བྱས་པའི་དམངས་གཞས་ལ་ཤས་ཆེར་
གཞས་” ཞེས་འབོད་པ་དང་། མདོ་ཁམས་ཁུལ་དུ་དར་ཁྱབ་ཆེ་
བའི་ཚེག་ཁྱིམ་བདུན་ནས་དགུ་བར་གཙོ་བོར་བྱས་པའི་དམངས་
གཞས་དེ་རིགས་ལ་ཤས་ཆེར་ “ གླུར་ ” འབོད་པ་ནི། གཅིག་ནས་ཐ་
སྙད་དེ་གཉིས་ཀྱི་ཁྱབ་ཚད་རྒྱ་ཆེ་ཞིང་གཉིས་ནས་དེ་གཉིས་སོ་སོས་
མཚོན་པའི་དམངས་གཞས་ཀྱི་ཚིག་འབྲུའི་གྲུབ་ཆ་མི་གཅིག་པ་སྟེ་
ཚིག་རྐང་རིང་ཐུང་དང་། ཆ་ཡའི་སྡེབ་སྟངས། དབྱངས་འགྲོས་ཀྱི་
གྲེ་འགྱུར་གང་གི་ཐད་ནས་ཀྱང་རང་རང་གི་ཐུན་མོང་མ་ཡིན་པའི་
ཁྱད་ཆོས་ལྡན་པ་སྟེ། དཔེར་ན་དབུས་ཀྱི་ཆང་གཞས་ (སིམ་སིམ་
སིམ་ལ་མཆོད་དང་།》 ཞེས་པའི་ཚིག་ནི། “མཆོད་ཆང་བཙུགས་ནས་
མ་ཞོག ། རྒྱལ་བའི་ཡོན་ཆབ་མ་རེད།། སིམ་སིམ་སིམ་ལ་མཆོད་
དང་།། རུས་པའི་གཏིང་ལ་ཟུག་ཡོང་།།” (1)ཞེས་ལེན་ཞིང་ཚིག་རྐང་
བཞི་པོ་ཆ་ཚང་ཚེག་བར་དྲུག་ཅན་ཡིན་ལ་གཅོད་མཚམས་ཆ་གསུམ་
ཅན་ཡིན་པ་དང་རྗོད་ཚིག་རྣམས་དབུས་གཙང་ཁུལ་གྱི་ཁ་སྐད་ཇི་
བཞིན་འཁོད་ཡོད་པ་དང༌། གྱེར་ལེན་བྱེད་སྐབས་སྒྲ་གདངས་ཀྱི་
རིང་ཐུང་ཐད་ནས་བཤད་ཀྱང་དབྱངས་སྦྱོར་ཐུང་ཞིང་འགྱུར་ཁུག་
ཉུང་བར་བརྟེན་ཚིག་སྒོ་གསལ་བར་ལེན་པའི་གདངས་གཤིས་ལྡན་
པ་དང་། མདོ་སྨད་བླ་བྲང་ཁུལ་གྱི་ལ་གླུ་ （བཀྲ་ཤིས་པའི་མཚོ་མོའི་ཁ་



ལེའུ་གཉིས་པ། དམངས་གཞས་ཀྱི་ཚེག་ཁྱིམ་དྲུག་མའི་ལུས་ཀྱི་བྱུང་རིམ་གླེང་བ།
ན། ཞེས་པའི་ཚིག་ནི་འདི་ལྟར། “བཀྲ་ཤིས་པའི་མཚོ་མོའི་ཁ་ན།།
དོན་འགྲུབ་པའི་མཚོ་བྱ་ངང་པ།། ཁྱོད་གྲགས་ནོ་ངུར་ནོ་བསམས་
ན།། མདའ་ལི་མ་འཕེན་འདང་ང་མེད།།” （༡）ཅེས་པའི་ཚིག་རྐང་
རྣམས་ཚིག་འབྲུ་བདུན་ཅན་ཡིན་ཞིང་ཚིག་གི་གཅོད་མཚམས་ཡ་
གཅིག་གི་རྗེས་སུ་ཆ་གསུམ་བྱས་ཏེ་འདོན་དགོས་ལ། རྗོད་ཚིག་གི་
ཁྲོད་ཨ་མདོའི་ཡུལ་སྐད་འདྲེས་ཡོད་པ་དང་ངག་ནས་གྱེར་ལེན་བྱེད་
སྐབས་ཀྱང་སྒྲ་གདངས་ཀྱི་འགྱུར་ཁུག་མང་བ་ནི་སྤྱིར་ན་འབྲོག་
ཁུལ་གྱི་གླུ་ལ་ཡོད་པའི་ཁྱད་ཆོས་ཤིག་ཡིན་པ་སོགས་ཡུལ་ལུང་སོ་
སོའི་གདུངས་གཤིས་ཀྱི་ཁྱད་པར་ལྡན་པ་ནི་སྨོས་མེད་ཡིན་ནོ། །
གོང་དུ་གསལ་བ་ལྟར་སྤྱིར་གླུ་དང་གཞས་ལ་ཁྱད་པར་དེ་འདྲ་
ཡོད་པའི་རྐྱེན་གྱིས་དེང་སང་བོད་ཀྱི་རྩོམ་རིག་ཞིབ་འཇུག་པ་རྣམས་
ཀྱི་ཁྲོད་དུ་ “ གཞས་ཀྱི་ལུས་ཅན་གྱི་དམངས་གཞས་ ” ཞེས་དང་
“གླུའི་ལུས་ཅན་གྱི་དམངས་གཞས་” ཞེས་པའི་འབོད་སྲོལ་དེ་འདྲ་
ཞིག་ཀྱང་ཡོད་པ་རེད། དམངས་གཞས་ཀྱི་རིགས་དེ་གཉིས་ནི་
དབུས་གཙང་དང་མདོ་ཁམས་ས་གནས་སོ་སོའི་དམངས་གཞས་ཀྱི་
རྣམ་པ་གཞན་དང་ཕན་ཚུན་བསྡུར་ན། ཕོན་འབོར་དང་བཀོལ་
ཡུལ་གང་གི་ཐོག་ནས་བརྗོད་ཀྱང་ཚད་མཐོ་བས་དམངས་གཞས་སྤྱི་
ཡོངས་ཀྱི་འཐུས་ཚབ་ལྟ་བུའི་རིན་ཐང་ལྡན་ཕྱིར་བོད་ཀྱི་སྲོལ་རྒྱུན་
དམངས་གཞས་ལ་རིགས་གཉིས་སུ་ཕྱེ་བ་ནི་ཅུང་ཁྱབ་ཆེ་བའི་དབྱེ་
ཚུལ་ཞིག་ཏུ་གྱུར་ཡོད། དཔེར་ན། དབུས་གཙང་ཁུལ་དུ་སྟོད་
གཞས་དང་། སྒོར་གཞས། ཨར་གཞས། ལས་གཞས། ཆང་



དབུས་གཙང་དམངས་གཞས་ལས་ཚེག་ཁྱིམ་དྲུག་མའི་ལུས་ལ་དཔྱད་པ།
གཞས་ཟེར་བ་སོགས་གཞས་དང་འབྲེལ་བའི་ཐ་སྙད་སྤྱོད་མང་བས་
རིམ་བཞིན་ “ གཞས་ ་ ཞེས་པ་དམངས་གཞས་དེ་དག་གི་སྤྱི་མིང་ལྟ་
བུར་གྱུར་ཡོད། མ་གཞི་གཞས་ཀྱི་མིང་ཅན་ཡིན་ན་ཚང་མ་ཚེག་
བར་དྲུག་ཅན་གྱི་གླུ་ཚིག་ཡིན་པས་མ་ཁྱབ་ཀྱང་སྤྱིར་ན་ཚེག་བར་
དྲུག་ཅན་དེ་བོད་ཀྱི་ལོ་རྒྱུས་ཐོག་སྔ་ཕྱི་བར་གསུམ་དུ་བཀོལ་སྤྱོད་
མང་ཞིང་། ལྷག་པར་དུ་དབུས་གཙང་ཁུལ་འདིར་དམངས་གཞས་
ཀྱི་ཁྲོད་དུ་མཐོང་ཐོས་ཆེས་མང་བའི་ཚིགས་བཅད་ཀྱི་རྣམ་པ་གཙོ་བོ་
ཞིག་ཡིན་པས་ཚིགས་བཅད་གཞན་ལས་ཁྱབ་ཆེ་བའི་ཁྱད་ཆོས་ལྡན་
པས་ན་གཤམ་ལ་དེ་ཉིད་ཀྱི་བྱུང་འཕེལ་སྐོར་ཅུང་ཟད་གླེང་བར་
འདོད་དོ། །
དང་པོ། གནའ་རབས་ཀྱི་ཚེག་ཁྱིམ་དྲུག་མའི་ལུས་ཀྱི་སྐོར།
ཚེག་ཁྱིམ་དྲུག་མའི་རྣམ་པ་ཅན་གྱི་དམངས་གཞས་ཀྱི་ལུས་དེ་
བོད་ཀྱི་དམངས་གཞས་ཀྱི་ནང་ནས་དར་སྔ་ཤོས་ཀྱི་གྲས་སུ་བརྩི་
ཆོག་པ་ནི་ཏུན་ཧོང་ཡིག་རྙིང་ནང་འཁོད་པའི་གླུ་ཚིག་ལས་དཔོག་
ཐུབ། དེ་ཡང་ （ ཏུན་ཧོང་ནས་ཐོན་པའི་བོད་ཀྱི་ལོ་རྒྱུས་ཡིག་ཆ་》
ཞེས་པ་ལས། “ ཆབ་ཆབ་ནི་ཕ་རོལ་ན།། ཡར་ཆབ་ནི་ཕ་རོལ་ན།།
མྱི འི་ཡི་ནི་ལྕི་བ་སྟེ།། ལྷ་ཡི་ནི་སྲས་བུ་བཞུགས།། རྗེ་བདེན་ནི་
བཀོལ་དུ་དགའ། སྒ་བདེན་གྱིས་ནི་བསྟད་དུ་དགའ།།” （3）ཞེས་
པའི་བཙན་པོ་སྟག་རི་གཉན་གཟིགས་ཀྱི་སྐབས་སུ་བྱུང་བའི་གླུ་ཚིག་



མེའུ་གཉིས་པ། དམངས་གཞས་ཀྱི་ཚེག་ཁྱིམ་དྲུག་མའི་ལུས་ཀྱི་བྱུང་རིམ་གླེང་བ་
དེ་ལས་ཡོངས་སུ་དཔོག་ཐུབ་པ་སྟེ་གླུ་ཚིག་འདིར་ཁྱོན་ཚིག་རྐང་
དྲུག་ཡོད་ཅིང་རྐང་པ་ཕྱི་མ་ཕུད་དེ་མིན་ཚང་མ་ཚེག་ཁྱིམ་དྲུག་ཅན་
ཡིན་པས་སོ། ། གོང་གསལ་གླུ་ཚིག་དཔེར་དྲངས་པ་དེ་ལས་ང་ཚོས་
དུས་སྐབས་དེའི་དམངས་གཞས་ཀྱི་རྣམ་པ་ལམ་ཙམ་ཤེས་ཐུབ་ངེས་
ཡིན། །
ཚེག་ཁྱིམ་དྲུག་ཅན་གྱི་གླུ་ཚིག་དེ་ཡང་དུས་སྐབས་དེ་རང་དུ་
གསར་དུ་ཐོན་པ་ཞིག་ཡིན་མི་སྲིད། རྒྱུ་མཚན་ནི་སྤྱིར་མིའི་རིགས་
ཀྱི་རྩོམ་རིག་གི་མེས་པོ་ནི་དམངས་ཁྲོད་རྩོམ་རིག་ཡིན་ཞིང་དམངས་
ཁྲོད་རྩོམ་རིག་གི་ནང་ནས་ཀྱང་དམངས་གཞས་ནི་དར་སྔ་ཤོས་ཀྱི་
རྩོམ་རིག་གི་རྣམ་པ་ཞིག་ཡིན་པས་རྩོམ་རིག་གི་ཆུ་རྒྱུན་ཁྲོད་
དམངས་གཞས་དེ་ཆུ་རྩེ་ཟབ་ལ་བཞུར་རྒྱུན་རིང་བ་ཞིག་རེད།
ངག་ཐོག་གི་དམངས་གཞས་དེ་དག་མི་རབས་སྔ་མས་གསར་གཏོད་
བྱས་རྗེས་ཕྱི་མས་དེ་ཉིད་རྒྱུན་འཛིན་བྱེད་པའི་དུས་ཡུན་ཧ་ཅང་
རིང་པོ་ཞིག་ངེས་པར་བརྒྱུད་དགོས། དེ་ལྟའི་སྣང་ཚུལ་དེ་དུས་
རབས་ཇི་ཙམ་སྔ་བ་དེ་ཙམ་ཤུགས་ཆེ་བ་ཡིན་ངེས། དེས་ན་ཚེག་
བར་དྲུག་མའི་དམངས་གཞས་ཀྱང་དུས་རབས་བདུན་པའི་ཡར་སྔོན་
གྱི་ལོ་ངོ་མང་པོའི་ནང་དར་འཕེལ་བྱུང་རྗེས་གཞི་ནས་བཙན་པོའི་
དུས་རབས་ཀྱི་དམངས་གཞས་རྣམ་པ་དེར་འཕེལ་འགྱུར་བྱུང་བ་
ཞིག་ཡིན་ཞེས་བཤད་ཆོག དེར་བརྟེན་སྐབས་དེར་དམངས་ཁྲོད་
དུ་དར་བའི་གླུ་ཚིག་གི་ནང་ནས་ཚེག་བར་དྲུག་མའི་ལུས་ནི་ཤིན་ཏུ་
ཁྱབ་ཆེ་བའི་ཚིགས་བཅད་ཀྱི་རྣམ་པ་ཞིག་ཏུ་གྱུར་ཡོད་ངེས་ཡིན།



དབུས་གཙང་དམངས་གཞས་ལས་ཚེག་ཁྱིམ་དྲུག་མའི་ལུས་ལ་དཔྱད་པ།
གལ་སྲིད་དམངས་ཁྲོད་དུ་གླུ་དེ་འདྲ་ལེན་པའི་དར་སྲོལ་གྱི་རྨང་
གཞི་བརྟན་པོ་ཞིག་ཚུགས་མེད་ན་རྗེ་བློན་ཕན་ཚུན་དབར་བླངས་
པའི་ཚེག་ཁྱིམ་དྲུག་ཅན་གྱི་མགུར་རམ་གླུ་དེ་དག་ཁེར་རྐྱང་དུ་ཡོང་
ཐབས་མེད།
མི་རིགས་གང་འདྲ་ཞིག་ཡིན་ཀྱང་རྩོམ་རིག་བྱུང་འཕེལ་གྱི་ཐོག་
མའི་དུས་སུ་དམངས་རྩོམ་དང་སྒེར་རྩོམ་གྱི་ཁྱད་པར་མེད་ལ་
དམངས་གཞས་དང་སྙན་ངག་གཉིས་ཀྱང་དབྱེ་བ་མེད་པར་རིགས་
གཅིག་ཡིན་པས་བཙན་པོ་རྗེ་བློན་རྣམས་ཀྱིས་བླངས་པའི་མགུར་གླུ་
དག་ཀྱང་དུས་སྐབས་དེའི་སྙན་ངག་ཡིན་པ་མ་ཟད་དུས་སྐབས་
དེའི་དམངས་གཞས་ཀྱི་ཚབ་མཚོན་ལྟ་བུར་བརྩིས་ཀྱང་མི་འོས་པ་
གང་ཡང་མེད་དོ། །
སྐབས་དེ་དུས་བོད་ཀྱི་བཙན་པོ་སོགས་རྗེ་བློན་ཕན་ཚུན་དབར་
བླངས་པའི་མགུར་དང་། གླུ་དང་། མཆིད་ནི་གླུ་ལེན་མཁན་གང་
ཟག་གི་ཐོབ་ཐང་ལ་གཞིགས་ནས་སྤྱོད་པའི་ཐ་སྙད་མི་འདྲ་བ་ཙམ་
ལས་ངོ་བོའི་ཐོག་ནས་གཅིག་པ་ཡིན་ཏེ། ཏུན་ཧོང་གཏེར་ཡིག་》
ནང་ “མྱང་དབའས་ཀྱིས་མཆིད་བླངས་པ་” (༣）ཞེས་དང༌ “འང་གི་
ཚེ་ཁྱུང་པོ་སྤུང་སད་ཀྱིས་གླུ་བླངས་པའི་ཚིག་ལ་ ” (5）ཞེས་དང་
“བཙན་པོ་ཞ་སྔ་ནས་མགུར་བླངས་པའ” (6） ཞེས་གསལ་བ་ལས་
བཙན་པོས་བླངས་པ་ལ་མགུར་དང་བློན་པོས་བླངས་པ་ལ་གླུའམ་
མཆིད་ཀྱི་ཐ་སྙད་སྦྱར་བ་ནི་ཞེ་ཚིག་ཡོད་མེད་ཀྱི་ཁྱད་པར་ཙམ་ཡིན་
ནོ། ། དེས་ན་གླུ་དང་། མཆིད། མགུར་ཞེས་པ་སྐབས་དེ་ཙམ་ན་གོ་



ལེའུ་གཉིས་པ། དམངས་གཞས་ཀྱི་ཚེག་ཁྱིམ་དྲུག་མའི་ལུས་ཀྱི་བྱུང་རིམ་གླེང་བ།
དོན་གཅིག་མཚུངས་ཀྱི་མིང་ལས་མ་འདས་པས་དོན་གཅིག་མིང་གི་
རྣམ་གྲངས་ཙམ་ཡིན། འོན་ཀྱང་མཆིད་ཅེས་པ་ཏུན་ཧོང་ཡིག་ཚང་
ནང་མགུར་གླུ་གཉིས་དང་དོད་མཚུངས་སུ་སྤྱོད་པ་མ་ཟད། ད་དུང་
གཏམ་མམ་གཏམ་སྨྲས་པའི་དོན་སྟོན་པའི་མིང་ཚིག་ཅིག་ཡིན་
འདུག དེ་ཡང་ （ཏུན་ཧོང་གཏེར་ཡིག་》ལས། “མ་མའི་མཆིད་ན་
ས་” （7)ཞེས་འབྱུང་བའི་ཚིག་དེ་བཀྲལ་ན་མ་མའི་ཞལ་ནས་གསུངས་
པར་ཞེས་པའི་དོན་ཡིན་ཞིང་། “འུང་ནས་སྤུས་ཀྱི་བུ་ངར་ལས་སྐྱེས་
ཀྱི་མཆིད་ནས་”（8）ཞེས་པ་ཡང་ངག་ནས་གཏམ་སྨྲས་པའི་དོན་
ལས་མ་འདས། ང་ཚོས་གོང་གསལ་དཔེ་གཞི་ལས་དཔོག་ཐུབ་པར་
སྐབས་དེར་མཆིད་ནི་གོ་དོན་གཉིས་ལྡན་ཞིག་ཡིན་འདུག མཆིད་
ཀྱི་གོ་དོན་ཐད་ (བོད་རྒྱ་ཚིག་མཛོད་ཆེན་མོ་》 ལས། “(1） འཕྲོས་
མོལ། འབེལ་མཆིད། གྲོས་མཆིད། ཞལ་མཆིད། མཆིད་ཀྱིས་
བཅད། མཆིད་འཇོ་བ། (2)འཕྲིན་ཡིག གསུང་མཆིད། བཀའ་
མཆིད། ཞུ་མཆིད་འབུལ་བ། མཆིད་སྩལ། ” （9） ཞེས་གཏམ་དང་
འཕྲིན་ཡིག་གི་གོ་དོན་དུ་བཀྲལ་ཡོད་པ་ལས་གླུའི་དོན་སྟོན་ཚུལ་
གསལ་མེད། དེས་ན་སྐད་གསར་བཅད་ཀྱི་སྔོན་དུ་གླུ་དང་གཏམ་གྱི་
གོ་དོན་གཉིས་ཀར་འགྲོ་བའི་མཆིད་ཅེས་པའི་ཚིག་དེ་ལ་སྐད་
གསར་བཅད་རྗེས་གཏམ་དང་འཕྲིན་ཡིག་གི་གོ་དོན་ལྡན་པ་ལས་
དེ་ཉིད་གླུའི་གོ་དོན་དང་ཡོངས་སུ་བྲལ་ཟིན་པ་མཐོང་ཐུབ།
དེ་དུས་ནས་མགུར་དང་གླུ་ཡི་ཐ་སྙད་བྱུང་ཟིན་ཀྱང་གཞས་ཞེས་
པ་ཐོན་མེད་པར་གཞིགས་ན་ཐ་སྙད་དེ་གླུ་ལས་དར་ཕྱི་བ་ཡིན་ནམ་
6t



དབུས་གཙང་དམངས་གཞས་ལས་ཚེག་ཁྱིམ་དྲུག་མའི་ལུས་ལ་དཔྱད་པ།
སྙམ། འོན་ཀྱང་དུས་རབས་བཅུ་གཉིས་པའི་ནང་ཉང་བན་ཉི་མ་
འོད་ཟེར་གྱིས་མཛད་པའི་《ཆོས་འབྱུང་མེ་ཏོག་སྙིང་པོ་སྦྲང་རྩིའི་
བཅུད་》ལས། “བོད་ཀྱི་རྒྱལ་པོ་ལ་སྔ་བ་གཉའ་ཁྲི་བཙན་པོ་ཡིན་ཏེ་
དེའི་སྐུ་རིང་ལ་གཏམ་རྒྱུད་དང་། སྒྲུང་རྒྱུད། སྡེབ་སྦྱོར། བཀའི་
ཀུགས་དང༌། བྲོ་གར་དང་། གླུ་གཞས་དང་། ཤོན་རྩེད་དང༌།
རྩེད་འཇོ་ལ་སོགས་པ་འབྱུང་བ་ཡིན་ནོ།” ( 10）ཞེས་པའི་ནང་
“ གཞས་” ཞེས་པའི་མིང་དེ་གསལ་པོར་འཁོད་འདུག་པས་དོན་
དངོས་སུ་ “གཞས་" ཞེས་པའི་ཐ་སྙད་དེ་དུས་རབས་བཅུ་གཉིས་པའི་
ཡར་སྔོན་གྱི་དུས་ཡུན་རིང་པོའི་སྔོན་ནས་སྐབས་དེའི་མི་རྣམས་ཀྱི་
ངག་ཏུ་སྤྱོད་བཞིན་པ་ནི་ཚིག་ཐག་བཅད་ནས་བཤད་ཆོག
བཙན་པོའི་དུས་སྐབས་ཀྱི་རིང་ལ་བོད་ཀྱི་བཙན་པོའི་ཆབ་སྲིད་
ཀྱི་བྱ་བ་འགངས་ཆེའི་རིགས་བཀའ་གྲོས་མཛད་པའི་སར་རྗེ་བློན་
ཕན་ཚུན་གླུ་ལེན་པའི་སྒོ་ནས་རྒྱལ་སྲིད་ཀྱི་བྱ་བར་གྲོས་མོལ་མཛད་
པའི་སྲོལ་ཆགས་པ་དེ་ལས་སྐབས་དེར་སྤྱི་ཚོགས་ཐོག་གླུ་ལེན་པའི་
དར་སྲོལ་ཤིན་ཏུ་ཁྱབ་ཆེ་བ་ཡིན་པ་ནི་ཟུར་བལྟས་ལེབ་མཐོང་ཡིན་
ཞིང་། ལྷག་པར་དུ་དུས་སྐབས་དེར་བཀོལ་ཆེ་བའི་ཚེག་ཁྱིམ་དྲུག་
མའི་ལུས་ཀྱི་རྣམ་པ་ནི་དེ་བས་ཆེས་སྔ་བའི་དུས་ཡུན་རིང་མོ་ཞིག་
ནས་དར་ཟིན་པ་མ་ཟད་མི་རྣམས་ཀྱིས་ཡོངས་ཁྱབ་ཏུ་ལེན་པའི་
དམངས་གཞས་ཀྱི་ལུས་ཀྱི་རྣམ་པ་གལ་ཆེན་ཞིག་ཏུ་གྱུར་ཟིན་པ་
ཡིན་ནོ། །
ཏུན་ཧོང་ཡིག་རྙིང་ལས་བྱུང་བའི་གླུ་ཚིག་རྣམས་སྤྱིར་ན་ཚེག་



ལེའུ་གཉིས་པ། དམངས་གཞས་ཀྱི་ཚེག་ཁྱིམ་དྲུག་མའི་ལུས་ཀྱི་བྱུང་རིམ་གླེང་བ་
ཁྱིམ་དྲུག་མ་ཡིན་ཞིང་ཚིག་གི་འདེགས་འཇོག་དང་གཅོད་མཚམས་
ནི་སྔོན་ལ་ཆ་གཅིག་དང་། དེ་ནས་ཡ་གཅིག ཡང་ཆ་གཅིག་དང་།
དེ་རྗེས་ཡ་གཅིག་བྱས་ཏེ་ཐོན་པས་ན་རྣམ་པ་ x x +xx + འདི་འདྲ་
ཞིག་ཆགས་ཡོད། དེ་ནི་དུས་ཕྱིས་ཀྱི་དབུས་གཙང་ཁུལ་དུ་དར་ཁྱབ་
ཆེ་བའི་ཚེག་ཁྱིམ་དྲུག་མའི་དམངས་གཞས་དང་བསྡུར་ན་འདེགས་
འཇོག་དང་ཆ་ཡ་སྡེབ་སྟངས་ཐད་ཁྱད་པར་ཆེ་བ་སྨོས་མི་དགོས།
འོན་ཀྱང་བཙན་པོའི་དུས་སྐབས་ཀྱི་ཚེག་བར་དྲུག་ཅན་གྱི་གླུ་
ཚིག་ཚང་མ་མཐའ་གཅིག་ཏུ་དེ་ལྟར་ཡིན་ངེས་པ་ཡང་མ་ཡིན་ཏེ་
༢ ཏུན་ཧོང་ཡིག་རྙིང་》ལས། “མྱང་དབས་ཀྱིས་མཆིད་བླངས་པ།
གཟུས་ནི་ལྷ་བོན་ཏོ། སློན་བཙན་སློན་ཀོལ།། གཟུས་ནི་ལྷ་བོན་ཏོ།།
སྲིན་བྱ་རྒོད་ཀྱིས་བཏ གསྟེ།། ཚེས་པོང་ནགས་སེང་གིས་བཏགསོ།།
རྗེ་བདེན་གྱིས་ནི་བཀོལ་ཏོ། སྒ་བདེན་གྱིས་ནི་བསྟད་དོ།། མྱི་སྨྱོན་
རུམ་དུ་སྤུང་ངོ༌།། མཚེ་གཟུགས་རུམ་དུ་འཁྲུངས་སོ། (11） ཞེས་
འབྱུང་བའི་ཚིག་འབྲུར་བལྟས་ན་གླུ་ཚིག་ཚན་པ་གཅིག་ནང་ཚིག་
རྐང་གི་རིང་ཐུང་ཐད་ཚེག་ཁྱིམ་བཞི་དང་། ལྔ། དྲུག བདུན་
བཅས་ཀྱི་དབྱེ་བ་ལྡན་ཞིང༌། ཚིག་གི་འདེགས་འཇོག་གཅོད་
མཚམས་ཀྱི་ཐད་ནས་བལྟས་ཀྱང་དེ་དུས་རྒྱུགས་ཆེ་བའི་འདེགས་
འཇོག་གི་རྣམ་པ་ལྡན་པ་ཙམ་དུ་མ་ཟད་དེང་དུས་ཀྱི་དབུས་གཙང་
ཁུལ་གྱི་ “ གཞས་” ཀྱི་འདེགས་འཇོག་དང་ཧ་ལམ་མཚུངས་པའང་
ཡོད་དེ་གོང་གི་ཚིག་རྐང་མཐའ་མ་གཉིས་པོ་ནི་སུས་ཀློག་ཀྱང་ཆ་
ཡའི་སྡེབ་སྟངས་ཆ་གསུམ་ཅན་གྱི་གླུ་ཚིག་སྟེ་རྣམ་པ་xx xxxx
-



དབུས་གཙང་དམངས་གཞས་ལས་ཚེག་ཁྱིམ་དྲུག་མའི་ལུས་འད་དཔྱད་པ།
འདི་ལྟར་ཡིན་པ་མཐོང་སླའོ། །
བཙན་པོའི་དུས་སྐབས་ཀྱི་གླུ་ཚིག་གི་ནང་དུ་ཚིག་འབྲུ་ཆ་གསུམ་
ཅན་གྱི་གླུ་ཚིག་ཐོན་པ་དེ་དེང་དུས་ཀྱི་དབུས་གཙང་ཁུལ་གྱི་
དམངས་གཞས་ལས་ཚེག་ཁྱིམ་དྲུག་ཅན་གྱི་གཞས་ཚིག་དང་ཧ་ལམ་
མཚུངས་པ་ཡིན་པས་དེ་ནི་སྟེས་དབང་དུ་སྟབས་འགྲིག་པ་ཞིག་རྩ་
བ་ནས་ཡིན་མི་སྲིད། ད་དུང་སྐབས་དེ་དུས་ཀྱི་གླུ་ཚིག་ཕལ་ཆེ་བའི་
ནང་སྤྱིར་ན་རྐང་པ་སོ་སོའི་དབུས་སུ་ཕྲད་ “ནི་” ཡིག་གིས་བརྒྱན་པ་
དེ་བཙན་པོའི་དུས་སྐབས་ཀྱི་གླུ་ཚིག་གི་ཁྱད་ཆོས་མངོན་གསལ་དོད་
ཤོས་ཤིག་ཡིན་ནའང་གོང་གི་གླུ་ཚིག་དེའི་རྐང་པ་རྗེས་མ་དེ་གཉིས་
ཀྱི་ནང་དུ་ཚིག་ཕྲད་ “ནི་ ” ཡིག་མཐོང་རྒྱུ་མེད་པས་འདི་ལྟའི་སྣང་
ཚུལ་ནི་དམངས་གཞས་ཀྱི་ཚིག་སྦྱོར་འཕེལ་འགྱུར་གྱི་སྣང་ཚུལ་གལ་
ཆེན་ཞིག་ཏུ་བརྩི་འོས་ཤིང་། སྐབས་དེ་དུས་ནས་ཚིག་སྦྱོར་སྡེབ་
སྟངས་ཆ་གསུམ་ཅན་གྱི་དམངས་གཞས་ཀྱི་རྣམ་པ་བོད་མིའི་ངག་
ཐོག་ཏུ་དར་ཟིན་པ་རྦད་དེ་ར་སྤྲོད་བྱེད་ཐུབ་པ་ཡིན། དེས་ན་ཚེག་
ཁྱིམ་དྲུག་མའི་རྣམ་པ་ཅན་གྱི་ “ གཞས་” ནི་མ་མཐར་ཡང་བཙན་པོའི་
དུས་སྐབས་ཙམ་ནས་དར་འགོ་ཚུགས་པའམ་ཡང་ན་ཐོག་མའི་
མྱུ་གུ་འབུས་ཟིན་པའི་དམངས་གཞས་ཀྱི་གྲུབ་ཆ་ཞིག་ཡིན་པར་
བརྩི་ཆོག
ང་ཚོས་ད་ཡོད་ཀྱི་ལོ་རྒྱུས་དཔྱད་གཞི་ལས་མཐོང་ཐུབ་པའི་གླུ་
ཚིག་དེ་དག་ནི་སྐབས་དེའི་བོད་མིའི་ངག་ཐོག་ཏུ་རྒྱུགས་ཆེ་བའི་
དམངས་གཞས་རྨང་གཞིར་བྱས་ནས་བྱུང་བར་འདོད་པའམ་



ལེའུ་གཉིས་པ། དམངས་གཞས་ཀྱི་ཚེག་ཁྱིམ་དྲུག་མའི་ལུས་ཀྱི་བྱུང་རིམ་གླེང་བ།
སྐབས་དེའི་དམངས་གཞས་ཀྱི་རྣམ་པ་མཚོན་པའི་མ་དཔེར་བརྩིས་
ཀྱང་མི་འགྲིག་པ་གང་ཡང་མེད། རྒྱུ་མཚན་ནི་ད་ཡོད་ང་ཚོའི་མིག་
ལམ་དུ་མངོན་པའི་བཙན་པོའི་སྐབས་ཀྱི་གླུ་ཚིག་དེ་དག་ནི་མི་སྣ་སོ་
སོས་རང་ཉིད་ཀྱིས་བརྗོད་འདོད་པའི་གཏམ་གང་ཡིན་པ་དེ་འཕྲལ་
འཕྲལ་དུ་དབྱངས་སུ་གྱེར་བའི་གླུ་གཞས་ལ་བརྟེན་ནས་དངོས་
ཤུགས་ཅི་རིགས་ཀྱི་ཐོག་ནས་མཚོན་པར་བྱེད་པའི་གླུ་ཚིག་ཤ་སྟག་
ཡིན་པས་དེས་གཅིག་ནས་མི་སྣ་གང་དེའི་གཏམ་སྨྲ་བའི་རྩལ་ལམ་
བློ་གྲོས་མངོན་པ་ཡིན་ལ་ལྷག་པར་དུ་སྐབས་དེར་གླུ་གང་ཞིག་
བླངས་ཀྱང་འཕྲུལ་རྩོམ་འཕྲལ་གྱེར་གྱི་ཁྱད་ཆོས་ལྡན་པ་དེ་ནི་
དམངས་ཁྲོད་གླུ་གཞས་ཀྱི་གསར་རྩོམ་ལ་ལྡན་པའི་ཁྱད་ཆོས་དང་
ཡོངས་སུ་མཐུན་པ་ཞིག་ཡིན། །
འདིར་ཆེད་དུ་སྨྲོས་དགོས་པ་ཞིག་ལ་དམངས་ཁྲོད་གླུ་གཞས་ནི་
མཁས་པའི་ལྗགས་རྩོམ་བཞིན་དུ་ཚིག་དོན་གཉིས་ཀར་གཟབ་ནན་
གྱིས་དང་དོད་བྱེད་ཁོམ་མེད་ཀྱང་མི་རྣམས་ཀྱིས་དུས་ཡུན་རིང་པོའི་
གླུ་གཞས་གྱེར་ལེན་གྱི་ལག་ལེན་བརྒྱུད་ངག་རྩོམ་ལ་ངེས་པར་མཁོ་
བའི་ཐབས་ཤེས་སྣ་ཚོགས་ཁོང་དུ་ཆུད་པ་མ་ཟད། འཚོ་བའི་ཞིང་
ས་ལས་འཁྲུངས་པའི་སྐད་བརྡའི་ཤེས་བྱ་གང་མང་འབྱོངས་པར་
གྱུར་བས་ད་གཟོད་སྐྱེ་བོ་མང་པོས་རང་ཉིད་ཀྱི་བསམ་དོན་གང་
ཡིན་པ་དེ་འཕྲལ་དུ་སྙན་མོའི་དབྱངས་ལ་དྲངས་ནས་ལེན་པར་བྱེད་
ཅིང་། ཁོང་ཚོའི་ཁྲོད་དུ་ཡི་གེ་ན་གཅིག་མི་ཤེས་པའི་སྐྱེ་བོ་སྤྱིར་
བ ཏ ང་པ་མང་པོ་ཞིག་ཡོད་ཀྱང་གཞས་ཚིག་གི་གསར་རྩོམ་ཐད་ཧ་



དབུས་གཙང་དམངས་གཞས་ལས་ཚེག་ཁྱིམ་དྲུག་མའི་ལུས་ལ་དཔྱད་པ།
ལས་པའི་ཤེས་རབ་ལྡན་པ་ཆགས་ཡོད། ཁོང་ཚོས་གསར་རྩོམ་བྱས་
པའི་གླུ་ཚིག་གི་ལུས་ཀྱི་རྣམ་པ་ཡང་གཅིག་ཏུ་མ་ངེས་པར་རྣམ་པ་
འདྲ་མིན་སྣ་ཚོགས་ཤིག་ཡོད། གལ་ཏེ་སྐྱེ་བོ་སུ་ཞིག་ཡིན་ཀྱང་བྱང་
གོམས་སུ་གྱུར་བའི་བློ་རྩལ་དེ་ལྟ་བུ་ཞིག་མེད་ན་ལས་སླ་པོར་གླུ་ཚིག་
དེ་འདྲ་བ་ལེན་མི་ཐུབ་པ་ངེས་གཏན་ཡིན་པ་ནི་ 《ཏུན་ཧོང་གཏེར་
ཡིག་ནང་བཙན་པོ་གནམ་རི་སྲོང་བཙན་གྱིས་ཞང་སྣང་ལ་ “ཁྱོད་ཕ་
སྙིང་ཉེ་བའི་བུ་ན། ཀླུ་ཤེས་སམ་ཞེས་རྨས་པ་དང་། ཞང་སྣང་གིས་
མཆིད་འཚལ་ཞེས་གསློ་ཏོ།” （12）ཞེས་བཙན་པོས་ཞང་སྣང་ལ་ཆེད་
མངགས་གླུ་ལེན་ཤེས་ཀྱི་ཡོད་མེད་བཀའ་འདྲི་ཞིབ་ཕྲ་མཛད་པ་
ལས་ཤེས་ཐུབ། དེར་བརྟེན་དམངས་ཁྲོད་རྩོམ་རིག་གི་ངོས་ནས་
བཤད་ན་བཙན་པོའི་དུས་སྐབས་ཀྱི་མགུར་གླུ་དེ་དག་རྩོམ་པར་
བྱེད་མཁན་རྗེ་བློན་རྣམས་ནི་དམངས་ཁྲོད་ཀྱི་གླུ་གཞས་མཁས་ཅན་
དུ་བརྩི་ཆོག
འོ་ན་གླུ་ཚིག་དེ་དག་ཕལ་ཆེར་དྲུག་ཚིག་ཡིན་པར་གནད་འགག་
ཅི་ཞིག་ཡོད་དམ་ཞེ་ན། 《བོད་ཀྱི་རྩོམ་རིག་ལོ་རྒྱུས་མུན་སེལ་སྒྲོན་མེ་
ལས། “གནའ་རབས་གླུ་ཚིག་གི་ལུས་ཀྱི་རྣམ་པ་གཙོ་བོ་དྲུག་ཚིག་ད་
ང་། ཕྱིས་དབུས་གཙང་ཁུལ་དུ་དར་ཆེ་བའི་དམངས་གཞས་ལ་སོག
ས་པའི་ཚིག་ཀྱང་དྲུག་ཚིག་ཡིན་པར་དཔྱད་ཚེ་དྲུག་ཚིག་དེ་དབྱངས་
ཅི་འདྲ་ཞིག་དང་སྦྱར་ནའང་ངག་ལ་བདེ་བས་བྱས་པ་འདྲ།” （ 1:3) ཞེས་
གསུངས་པ་ལྟར་གླུ་ཚིག་གི་རྣམ་པ་གཞན་དག་དང་བསྡུར་ན་ཚེག་
བར་དྲུག་མའི་གླུ་ཚིག་གི་རྣམ་པ་དེར་འཕྲལ་རྩོམ་འཕྲལ་གྱེར་གྱི་



ལེའུ་གཉིས་པ། དམངས་གཞས་ཀྱི་ཚེག་ཁྱིམ་དྲུག་མའི་ལུས་ཀྱི་བྱུང་རིམ་གླེང་བ།
ཁྱད་ཆོས་དེ་བས་འཚམས་ཤིང་ངག་ནས་ལེན་བདེ་བ་མ་ཟད་ཡིད་
ལ་འཇགས་བདེ་བའི་ཁྱད་པར་ཡོད་པས་ཡིན། སྣང་ཚུལ་དེ་ནི་ཕྱིས་
སུ་ཡང་དབུས་གཙང་གི་ཞིང་འབྲོག་ས་ཁུལ་དུ་མི་རྣམས་ངལ་རྩོལ་
བྱེད་པའི་བརྒྱུད་རིམ་གྱི་ནང་དུ་ཕན་ཚུན་གླུ་ལེན་པ་དང་། ཚིག་རྒྱག་
རྒྱག་པ་སོགས་ཀྱི་སྐབས་དམངས་གཞས་གྱེར་ལེན་ལ་བྱང་ཆུབ་པའི་
སྐྱེ་བོ་ཚོས་འཕྲལ་རྩོམ་འཕྲལ་གྱེར་གྱིས་དམངས་གཞས་སྣ་ཚོགས་
གསར་རྩོམ་བྱེད་པ་དང་རྦད་དེ་མཚུངས། དཔེར་ན་ལྷོ་ཁ་གོང་དཀར་
རྫོང་ཁོངས་དོལ་ཁུལ་དུ་ད་ལྟའི་དུས་སུ་ཡང་དམངས་གཞས་གསར་
རྩོམ་མཁས་ཅན་རྔོས་མཁན་བཀྲ་ཤིས་ཟླ་བའི་སྐོར་ཤོད་སྲོལ་མང་
པོ་ཁྱབ་ཡོད། ཁོང་འཚོ་བཞུགས་ཀྱི་དུས་ཚོད་ནི་དུས་རབས་ཉི་ཤུ་པའི་
འགོ་སྟོད་དུ་ཡིན། ཁོང་ནི་གསུང་རབ་གླིང་དགོན་པའི་གཉེར་ཚང་
གི་མི་སེར་ཡིན་ཞིང་ཧ་ལམ་མི་ཚེ་ཧྲིལ་པོ་དགོན་པའི་རྔོས་མཁན་
བྱས་པས་མི་རྣམས་ཀྱིས་རྔོས་མཁན་བཀྲ་ཤིས་ཟླ་བ་ཞེས་འབོད་ཀྱི་
ཡོད། ཉིན་ཞིག་ཁོང་རྔོས་ཚང་དུ་ལུས་པོ་རྔུལ་ཆུ་ཁྲོམ་ཁྲོམ་ངང་ཡོས་
རྡོ་བཞིན་པའི་སྐབས་གཉེར་པ་དེས་སྤགས་ཐང་ཁུག་ཆུང་ཆུང་ཞིག་
དང་། ལུག་ཤ་རྩིབ་མ་གསུམ་ཁྱེར་ནས་མདུན་དུ་ཡོང་སྟེ་བྱམས་བརྩེ་
ཚེ་མདོག་ངང་ “བཀྲ་ཤིས་ཟླ་བ་སྙིང་རྗེ། ད་ལྟོ་ཆས་ཟོ་དང་།” ཞེས་
བཤད་མ་ཐག་ཁོང་གིས་ཡོས་རྡོ་བཞིན་དུ་ལམ་སེང་ཟུར་ཟའི་གཞས་
ཤིག་བཏང་བར། “ཞལ་ལ་སྙིང་རྗེ་འདུག་སྟེ།། ཕྱག་ལ་བྱམས་སེམས་
མི་འདུག ། རྩིབ་གསུམ་རིགས་ལྔར་བྱོན་ནས། ལྷ་མོ་འཁྲབ་ཤོག་
གསུང་གིས།། " （14）ཞེས་ཁ་ནས་སྙིང་རྗེའི་ཚིག་ཇི་ཙམ་བཤད་ཀྱང་
67



དབུས་གཙང་དམངས་གཞས་ལས་ཚེག་ཁྱིམ་དྲུག་མའི་ལུས་ལ་དཔྱད་པ།
དོན་དངོས་སུ་བྱམས་སེམས་མེད་པ་གསལ་པོ་ཡིན་ཏེ་ལས་ཀ་ལྷ་མོ་
འཁྲུབ་འཁྲུབ་བྱས་ཀྱང་ཐོབ་ཆ་ཇི་ཡོད་མིག་མདུན་གྱི་ཤ་རྩམ་ལ་བལྟས་
ཀྱང་ཤེས་ཐུབ་ཚུལ་བསྟན་ཡོད་ཅིང་། ཁོང་གིས་ནང་དོན་ཟབ་ལ་
དཔེ་ལེན་སྟངས་མཚར་ཆེ་བའི་ཚེག་བར་དྲུག་མའི་གཞས་ཚིག་དེ་ལས་
ཀའི་ཞོར་དུ་འཕྲལ་དུ་གསར་རྩོམ་མཛད་ཡོད། དེ་དང་འདྲ་བའི་
དམངས་གཞས་གསར་རྩོམ་གྱི་སྣང་ཚུལ་ནི་གནའ་རབས་ཀྱི་བཙན་
པོའི་དུས་རབས་སུ་ཤུགས་ཆེར་དར་བའི་མགུར་གླུའི་རྩོམ་སྟངས་ལས་
ཀྱང་མངོན་ཡོད་པས་སྐབས་དེ་དུས་ནས་དམངས་ཁྲོད་དུ་དམངས་
གཞས་འདྲ་མིན་འཕྲལ་མར་གསར་རྩོམ་གྱིས་འཆད་གྱེར་བྱེད་པའི་
དར་སྲོལ་ཞིག་རྒྱ་ཁྱབ་ཏུ་གནས་ཡོད་པ་ང་ཚོས་ཡོངས་སུ་དཔོག་
ཐུབ། མདོར་ན་བཙན་པོའི་དུས་སྐབས་ཀྱི་དྲུག་ཚིག་གི་རྣམ་པའི་གླུ་
ཚིག་ནི་དབུས་གཙང་ཁུལ་འདིར་ཚེག་བར་དྲུག་མའི་གཞས་དར་སྲོལ་
ཆེ་བའི་རྨང་གཞི་གཙོ་བོ་ཞིག་ཡིན་ཞེས་བརྗོད་ཆོག
ནང་བསྟན་བོད་དུ་དར་བ་དང་ཆོས་ལུགས་ཀྱི་ནང་དོན་བརྗོད་
བྱར་བྱས་པའི་རྩོམ་པ་པོའི་རྩོམ་ཡིག་དར་སྲོལ་ཇེ་ཆེར་ཕྱིན་རྗེས་
འཇིག་རྟེན་པའི་དགའ་སྐྱོ་ཆགས་སྡང་བརྗོད་དོན་དུ་བྱས་པའི་
དམངས་གཞས་རྣམས་ཀྱི་གོ་བབ་རིམ་པས་ཉམས་དམས་སུ་ཕྱིན་པ་
དང་སྦྲུགས་ཆོས་རྒྱལ་ཁྲི་སྲོང་ལྡེ་བཙན་གྱིས་བོད་ཁམས་སྐྱོང་བའི་
དུས་ཙམ་ནས་མགུར་ཡང་གླུ་དང་མཆིད་ལས་ཐ་དད་དུ་འགྲོ་བའི་
འགོ་བརྩམས་ཤིང་། མགུར་དེ་ཉིད་ཆོས་པ་རྣམས་ཀྱིས་ཆོས་ཀྱི་
ནང་དོན་ནམ་ལྟ་བ་དབྱངས་སུ་གྱེར་ནས་ལེན་པའི་རྩོམ་ལུས་བྱེ་



ལེའུ་གཉིས་པ། དམངས་གཞས་ཀྱི་ཚེག་ཁྱིམ་དྲུག་མའི་ལུས་ཀྱི་བྱུང་རིམ་གླེང་བ།
བྲག་པ་ཞིག་ཏུ་འགྱུར་འགོ་ཚུགས། དེས་ན་ཚེག་ཁྱིམ་དྲུག་ཅན་གྱི་
གླུ་ཚིག་དེ་རིམ་པས་མཐོ་རིམ་མི་དྲག་དང་ཤེས་ཡོན་ཅན་གྱི་བློ་ཁར་
མི་འཚམས་པར་གྱུར་པས་རྣམ་པ་ཀུན་དུ་དམའ་སར་ལུས་ཤིང་།
དུས་སྐབས་དེ་ཙམ་ནས་གླུ་ཚིག་དེ་རིགས་ཡིག་ཐོག་ཏུ་འཁོད་པ་
ཡང་ཤིན་ཏུ་དཀོན་པར་གྱུར། །
བཙན་པོའི་སྐབས་དར་ཆེ་བའི་ཚིགས་བཅད་ཀྱི་ལུས་ཚེག་ཁྱིམ་
དྲུག་མ་དེ་དུས་རབས་དགུ་པའི་རྗེས་ཀྱི་ལོ་རྒྱུས་ཡིག་ཆ་སོགས་ཀྱི་
ནང་མཐོང་རྒྱུ་དཀོན་ནའང་དེ་ཉིད་བོད་མིའི་ངག་ཐོག་ནས་རྦད་
དེ་བརླགས་ཏེ་གཏན་མེད་དུ་སོང་བ་ནི་ཡིན་མི་སྲིད་པ་སྟེ། གཅིག་
ནས་ཚིགས་བཅད་ཀྱི་རྣམ་པ་དེ་བོད་མིས་རྒྱ་ཁྱབ་ཏུ་སྤྱད་པའི་ལོ་
རྒྱུས་ཀྱི་དུས་ཡུན་རིང་མོ་ཞིག་བརྒྱུད་ཟིན་པས་ན་དམངས་ཁྲོད་དུ་
སྲ་ཞིང་བརྟན་པའི་རྨང་གཞི་ཚུགས་ཡོད་པ་ནི་རིགས་པ ས་དཔག་
ཀྱང་ཚོད་བགམ་ཐུབ་པ་ཞིག་ཡིན་ཞིང་། ལྷག་པར་དུ་ཚིགས་
བཅད་ཀྱི་རྣམ་པ་དེ་ནི་རིང་པོ་མིན་ལ་ཐུང་ངུ་ཡང་མིན་ཞིང་། ངག་
ནས་འདྲེན་བདེ་ལ་ཡིད་ལ་ངེས་སླ་བའི་ཁྱད་ཆོས་ལྡན་པས་བོད་
མིའི་ངག་ལམ་དུ་ཡོངས་སུ་ཐིམས་པའི་ཚིགས་བཅད་ཀྱི་རྣམ་པ་ཞིག་
ཏུ་འགྱུར་བས་ན་དེ་ཉིད་མུ་མཐུད་དར་སྤེལ་འགྲོ་ངེས་ཡིན། དེར་
བརྟེན་དེ་དུས་དམའ་རིམ་ངལ་རྩོལ་པའི་ཁྲོད་དུ་རང་གི་འཚོ་བའི་
རྣམ་པ་དང་སེམས་ཀྱི་བདེ་སྡུག་སོགས་བརྗོད་དོན་དུ་བྱས་པའི་
དམངས་གཞས་མང་པོ་ཐོན་དང་ཐོན་མུས་ཡིན་ཞིང་། ལྷག་པར་
དུ་སྐབས་དེའི་བྲན་གཡོག་རྣམས་ཀྱིས་གདུག་རྩུབ་ཆེ་བའི་སྤྱི་ཚོགས་
69



དབུས་གཙང་དམངས་གཞས་ལས་ཚེག་ཁྱིམ་དྲུག་མའི་ལུས་ལ་དཔྱད་པ།
u
ir
ir
ཀྱི་ནང་དུ་མྱངས་པའི་སྡུག་བསྔལ་དང་། སེམས་ཀྱི་འཁོན་འཛིན།
མུན་ནག་སྤྱི་ཚོགས་ཀྱི་ཉེས་སྤྱོད་ཐེར་འདོན་བྱེད་པ་སོགས་བརྗོད་
དོན་དུ་བྱས་པའི་དམངས་གཞས་སྣ་ཚོགས་མི་རབས་མང་པོས་གྱེར་
ལེན་བྱས་ཡོད་ངེས་ཡིན་པས་ཚེག་བར་དྲུག་མའི་དམངས་གཞས་ཀྱི་
རྣམ་པ་ཡང་མུ་མཐུད་ནས་དར་སྲིད། འོན་ཀྱང་ང་ཚོར་སྐབས་དེ་
དུས་མི་དམངས་ཀྱི་ངག་ཐོག་ནས་བརྒྱུད་འོང་བའི་རྩོམ་ལུས་དེ་ཇི་
འདྲ་ཡིན་མིན་དངོས་སུ་མཐོང་ཐུབ་པའི་དཔེ་གཞི་མེད་པས་དུས་
རབས་དགུ་པའི་རྗེས་ཀྱི་དམངས་གཞས་དེ་རིགས་ཀྱི་བྱུང་ཚུལ་ཡང་
སྔར་བཞིན་རིམ་བྱོན་མཁས་པའི་ལྗགས་རྩོམ་དང་དམངས་ཁྲོད་ཀྱི་
ཤོད་རྒྱུན་སོགས་ལ་བརྟེན་ནས་ཚིགས་བཅད་ཀྱི་རྣམ་པ་གང་དེའི་
འཕེལ་རིམ་གྱི་སྐྱ་ཐིག་ཙམ་འཚོལ་རྒྱུ་ནི་ཐབས་ལམ་འབའ་ཞིག་ཡིན།
དེའི་རྒྱུ་མཚན་ནི་མི་རིགས་གང་འདྲ་ཞིག་ཡིན་ནའང་རྩོམ་པ་པོའི་
རྩོམ་ཡིག་ནི་རྟག་ཏུ་དམངས་ཁྲོད་རྩོམ་རིག་དང་མཉམ་དུ་གོང་
འཕེལ་བྱུང་བ་ཡིན་ཞིང་། ཐ་ན་གྲགས་ཅན་གྱི་རྩོམ་ཡིག་མང་པོའི་
རྩོམ་གཞིའི་རྒྱུ་ཆ་ནི་ཐད་ཀར་དམངས་ཁྲོད་རྩོམ་རིག་ལས་བླངས་
པའམ་དེ་ལ་རྨང་གཞིར་བྱས་ཏེ་གསར་རྩོམ་བྱས་པའང་ཡོད་པས་
ལོ་རྒྱུས་ཐོག་དམངས་ཁྲོད་རྩོམ་རིག་དང་རྩོམ་པ་པོའི་རྩོམ་རིག་ནི་
ཕན་ཚུན་ཤུགས་རྐྱེན་ཡོད་པ་མ་ཟད་ཟུང་འབྲེལ་ངང་གོང་འཕེལ་
བྱུང་ཡོད། དེས་ན་བོད་ཀྱི་རྩོམ་རིག་ལོ་རྒྱུས་ལ་བསམས་ཀྱང་
དམངས་རྩོམ་དང་སྒེར་རྩོམ་མཉམ་དུ་འཕེལ་བའི་ཆོས་ཉིད་དེས་
ཡོངས་སུ་ཁྱབ་ཐུབ།



ལེའུ་གཉིས་པ། དམངས་གཞས་ཀྱི་ཚེག་ཁྱིམ་དྲུག་མའི་ལུས་ཀྱི་བྱུང་རིམ་གླེང་བ།
གཉིས་པ། དུས་རབས་བཅུ་གསུམ་ཚུན་ཆད་ཀྱི་ཚིག་
ཁྱིམ་དྲུག་མའི་འཕེལ་ཚུལ་སྐོར།
ང་ཚོས་བསམ་དགོས་པ་ཞིག་ལ་དུས་རབས་དགུ་པ་ནས་བཅུ་
གསུམ་པའི་བར་དུ་བྱུང་བའི་སྔོན་གྱི་བསྟན་བཅོས་དང་ཡིག་ཚང་
ཁག་གི་ནང་དུ་ཚེག་ཁྱིམ་དྲུག་མའི་ཚིགས་བཅད་ཙམ་མ་ཟད་
དམངས་གཞས་ཀྱི་རྣམ་པ་གཞན་དག་ཀྱང་ཤིན་ཏུ་མཐོང་དཀོན་
པའི་གནས་སུ་གྱུར་ནའང་། དེ་ནི་རྒྱུ་རྐྱེན་སྣ་ཚོགས་ཀྱི་དབང་གིས་
ཡིག་ཐོག་ཏུ་འཁོད་མ་ཐུབ་པ་ཙམ་ལས་རྒྱུན་ཆད་པ་ནི་ཡིན་ག་ལ་
སྲིད། དུས་སྐབས་དེ་དག་རིང་རྒྱ་ཆེའི་ངལ་རྩོལ་མི་དམངས་ཀྱི་
ཁྲོད་དུ་སྔར་ཡོད་ཀྱི་ཚིགས་བཅད་ཀྱི་རྣམ་པ་དེ་དག་མུ་མཐུད་ནས་
སྤྱོད་མུས་ཡིན་ལ་བརྗོད་དོན་དང་མཚོན་ཐབས་སོགས་ཀྱི་ཐད་སྔར་
ལྷག་གི་གོང་འཕེལ་བྱུང་ཡོད་ངེས་ཡིན་ཞེས་སྨྲས་ཆོག་པ་སྟེ།
དམངས་གཞས་ནི་ངལ་རྩོལ་ལས་བྱུང་ཞིང་རྒྱ་ཆེའི་ངལ་རྩོལ་མི་
དམངས་ནི་རིགས་སྣ་ཚོགས་པའི་དམངས་ཁྲོད་རྩོམ་རིག་གི་རྩོམ་པ་
པོ་ཡིན་ལ་སྔར་ཡོད་ཀྱི་ངག་ཐོག་ཏུ་དར་བའི་རྩོམ་རིག་སྒྱུ་རྩལ་གྱི་
བརྩམས་ཆོས་དེ་དག་རྒྱུན་འཛིན་དང་དར་སྤེལ་བྱེད་མཁན་གྱི་
སྟོབས་ཤུགས་གལ་ཆེན་ཞིག་ཡིན་ཞིང་། དེ་བས་ཀྱང་ཚེག་བར་དྲུག་
མའི་དམངས་གཞས་ནི་དེའི་ཡར་སྔོན་གྱི་ལོ་ངོ་བརྒྱ་ཕྲག་མང་པོའི་
སྔོན་ནས་མང་ཚོགས་ཀྱི་ཁྲོད་དུ་དར་འཕེལ་བྱུང་བའི་རྨང་གཞི་
བརྟན་པོ་ཞིག་ཚུགས་ཡོད་པའི་ཕྱིར་རོ། །



དབུས་ཙང་དམངས་གཞས་ལས་ཚེག་ཁྱིམ་དྲུག་མའི་ལུས་ལ་དཔྱད་པ།
སྐུ་ཞབས་ཐུང་ཇིན་ཧྭ་ཡིས་མཛད་པའི་ （བོད་རིགས་ཀྱི་རྩོམ་
རིག་ཞིབ་འཇུག་》ཅེས་པའི་ནང་ཤོང་སྟོན་ལོ་ཙཱ་བ་རྡོ་རྗེ་རྒྱལ་
མཚན་གྱིས་ 《སྙན་ངག་མེ་ལོང་》 བོད་ཡིག་ཏུ་བསྒྱུར་སྐབས་ཚེག་ཁྱི
མ་དྲུག་མའི་རྣམ་པ་དེ་བེད་སྤྱོད་མཛད་པའི་སྐོར་འཁོད་འདུག དེ་
ཡང་ (བོད་རིགས་ཀྱི་རྩོམ་རིག་ཞིབ་འཇུག་》ཅེས་པར་ཤོང་སྟོན་ལོ་
ཙཱ་བས་སྙན་ངག་གི་རྩ་བའི་ནང་ “དཔལ་གཟི་ངོ་ཚ་གྲགས་པ།། བློ་
གསལ་ཚིག་དང་དགའ་དག ། ཁྱོད་ལ་འཕེལ་བ་གཉིས་གང་། འདི་
གཉིས་ལྷ་དབང་ལ་མེད།” ( 15）ཅེས་ཚེག་བར་དྲུག་མའི་ཚིགས་
བཅད་འདི་འདྲ་ཞིག་བེད་སྤྱོད་མཛད་པའི་སྐོར་འཁོད་འདུག་པས་
དེ་ལས་སྤྱི་ལོའི་དུས་རབས་དགུ་པའི་ཡར་སྔོན་དུ་བོད་ཀྱི་མཐོ་རིམ་
མི་དྲག་དག་གི་ངག་ནས་ཀྱང་ཐོལ་བྱུང་དུ་གྱེར་བར་དགའ་བའི་
རྩོམ་ལུས་དེ་བོད་མིའི་སྤྱི་ཚོགས་ཀྱི་ནང་སྔར་མུས་བཞིན་བེད་སྤྱོད་
ཀྱི་རིན་ཐང་ལྡན་པ་མཚོན་ཡོད་ལ་ཚིག་སྦྱོར་གྱི་ཁྱད་ཆོས་ལའང་གོང་
འཕེལ་ཤུགས་ཆེན་བྱུང་ཡོད་པ་མཐོང་ཐུབ། ཤོང་སྟོན་ལོ་ཙཱ་བ་ནི་
རྒྱ་གར་གྱི་སྙན་གཞུང་བོད་ཡིག་ཏུ་ཆ་ཚང་བར་བསྒྱུར་བར་མཛད་
མཁན་གྱི་ལོ་ཙཱ་བ་ཡིན་པས་ཁོང་ནི་སྔ་ས་ནས་བོད་རང་ཉིད་ཀྱི་སྔར་
ཡོད་སྙན་ངག་དང་ཚིགས་བཅད་རྩོམ་ཡིག་སོགས་ལ་དོ་སྣང་ཆེ་
ཞིང་སྦྱངས་གོམས་ཤིན་ཏུ་ཟབ་པའི་མཁས་དབང་ཞིག་ཡིན་པ་ནི་
སྨོས་མ་དགོས། དེ་ཕྱིར་ཁོང་གི་ཕྱག་རྩོམ་གྱི་ཁྲོད་དུ་བོད་ཀྱི་མཁས་
པ་སྔ་མ་མང་པོའི་ངག་ལམ་ནས་ཐོན་མེད་པའི་ཚེག་ཁྱིམ་དྲུག་མའི་
རྣམ་པ་ཅན་གྱི་ཚིགས་བཅད་ཐོན་པ་ལ་དཔག་ན་སྐབས་དེ་དུས་



ལེའུ་གཉིས་པ། དམངས་གཞས་ཀྱི་ཚེག་ཁྱིམ་དྲུག་མའི་ལུས་ཀྱི་བྱུང་རིམ་གླེང་བ།
མང་ཚོགས་ཀྱི་ངག་ཐོག་ནས་གོ་ཐོས་མང་བའི་ཚིགས་བཅད་ཀྱི་
རྣམ་པ་ལ་དཔེ་མཛད་པ་མིན་ནམ་སྙམ། གོང་གི་ཚིགས་བཅད་དེ་ད་
ལྟའི་ཚེག་ཁྱིམ་དྲུག་མའི་ཚིགས་བཅད་ཀྱི་རྣམ་པ་དང་རྦད་དེ་
མཚུངས་པ་ལས་རྩོམ་ཚུལ་དེ་ནི་རྒྱུན་མ་ཆད་པར་དམངས་ཁྲོད་དུ་
ཡོངས་ཁྱབ་ཏུ་སྤྱོད་བཞིན་པའི་དམངས་གཞས་ཀྱི་རྣམ་པ་གལ་ཆེན་
ཞིག་ཆགས་ཟིན་པར་ངེས། །
སྤྱི་ལོའི་དུས་རབས་བཅུ་གསུམ་པའི་ཚུན་དུ་བོད་ཀྱི་སྙན་ངག་
གསར་རྩོམ་གྱི་བྱ་བར་སྔར་མེད་ཀྱི་འཕེལ་རྒྱས་དང་གསོན་ཤུགས་
བསྐྱེད་པ་ནི་ （སྙན་ངག་མེ་ལོང་》བོད་ཡིག་ཏུ་བསྒྱུར་བའི་རྐྱེན་ལས་
བྱུང་ཞིང༌། དེས་རྩོམ་པ་པོའི་རྩོམ་རིག་ཙམ་མ་ཟད་དམངས་ཁྲོད་
རྩོམ་རིག་ལའང་ཤུགས་རྐྱེན་ཐེབས་ཡོད་ངེས་ཡིན་ནའང་། དབུས་
གཙང་དམངས་གཞས་ཀྱི་ཚབ་མཚོན་ལྟ་བུའི་ཚེག་ཁྱིམ་དྲུག་མའི་
ལུས་ཀྱི་རྣམ་པ་ཚུད་པའི་དམངས་གཞས་དེ་དག་ནི་སྔར་མུས་བཞིན་
དམའ་རིམ་སྤྱི་ཚོགས་ནང་ངག་ཐོག་ནས་ངག་ཐོག་ཏུ་དར་བ་ལས་
མཁས་པའི་རྩོམ་ཡིག་གམ་ཡིག་ཐོག་ཏུ་འཁོད་པ་མཐོང་དཀོན་པའི་
གནས་བབས་རང་འཇགས་སུ་ལུས་སོ། ། ད་ཡོད་ཀྱི་དཔྱད་གཞིའི་
ཡིག་ཆར་གཞིགས་ན་དེ་ལྟའི་གནས་སྟངས་དེ་ས་སྐྱས་བོད་ལ་དབང་
སྒྱུར་བྱས་རྗེས་ཀྱི་ལོ་ངོ་བརྒྱ་ཕྲག་འགའ་ཤས་རིང་མུ་མཐུད་རྒྱུན་
སྲུང་བྱས་ཡོད། །
དུས་རབས་བཅུ་གསུམ་པའི་དུས་སྨད་དུ་ས་སྐྱའི་སྲིད་དབང་
བཙུགས་པ་ནི་བོད་འདི་བཀས་བཀོད་རྒྱུད་འཛིན་གྱི་ཆོས་སྲིད་ཟུང་



དབུས་གཙང་དམངས་གཞས་ལས་ཚེག་ཁྱིམ་དྲུག་མའི་ལུས་ལ་དཔྱད་པ།
འབྲེལ་ལམ་ལུགས་ཀྱི་སྤྱི་ཚོགས་སུ་སླེབས་ཟིན་པའི་མཚོན་རྟགས་
གལ་ཆེན་ཞིག་ཡིན་པས་བོད་ཀྱི་དམངས་ཁྲོད་རྩོམ་རིག་ལ་སྔར་ལས་
ལྷག་པའི་གོང་འཕེལ་བྱུང་ཡོད་ངེས་ཡིན་ལ། དེ་བས་ཀྱང་བོད་མི་
རིགས་ནི་སྔར་ནས་གླུ་གཞས་གྱེར་ལེན་ལ་ཤིན་ཏུ་དགའ་བའི་མི་
རིགས་ཤིག་ཡིན་ཕྱིར་ད་ལྟའི་དུས་སུའང་མང་ཚོགས་ཀྱི་ངག་ཐོག་
ནས་ལེན་བཞིན་པའི་སྐྱོ་གླུ་སོགས་སྤྱི་ཚོགས་རྙིང་པའི་ནང་ཉམ་
ཐག་མི་སེར་རྣམས་ཀྱིས་བླངས་པའི་དམངས་གཞས་མང་པོ་ཞིག་
དུས་སྐབས་དེ་ཙམ་ནས་ཐོན་ཟིན་པ་ནི་ཚིག་ཐག་བཅད་ནས་
བཤད་ཆོག
སྤྱི་ལོའི་དུས་རབས་བཅུ་བདུན་པ་ཚུན་ཆད་ནི་དུས་རབས་སྔ་མ་
དག་དང་མི་འདྲ་བར་ཚེག་བར་དྲུག་མའི་རྣམ་པ་ཅན་གྱི་གླུ་ཚིག་
དང་ཚིགས་བཅད་རིགས་ཡིག་ཐོག་ཏུ་འཁོད་པ་ཅུང་མང་། དེ་ཡང་
དུས་རབས་བཅུ་བདུན་པའི་དུས་འགོར་སྡིང་ཆེན་སྨྱོན་པ་ཚེ་རིང་
དབང་འདུས་ཀྱིས་《རྒྱལ་བའི་བཀའ་འགྱུར་》ལས་བྱུང་བའི་（ཆོས་
ཀྱི་རྒྱལ་པོ་ནོར་བུ་བཟང་པོའི་རྟོགས་པ་བརྗོད་པའི་སྟོན་པའི་སྐྱེས་
རབས་དེ་གཞིར་བྱས་ཏེ་བཅོས་སྒྲིག་མཛད་པའི་ （ཆོས་རྒྱལ་ནོར་
བཟང་གི་རྣམ་ཐར་》ནང་དམངས་གཞས་ལས་བྱུང་བའི་ཚེག་ཁྱིམ་
དྲུག་མའི་ཚིག་སྦྱོར་བྱེད་སྟངས་བེད་སྤྱོད་མཛད་ཡོད་པ་དཔེར་ན།
“ ཚུར་ལ་གསོན་དང་དགོངས་དང་སྙིང་དང་འདྲ་བའི་རྒྱལ་པོ།
གསེར་བྱ་ངང་པའི་བློ་གཏད་མཚོ་མོ་ཁྱོད་ལ་བཅོལ་ཡོད།། མཚོ་མོ་
འཁྱགས་པས་བསྡམས་ན་ངང་པ་མོན་ལ་ལོག་འགྲོ། ཡིད་འཕྲོག་



ལེའུ་གཉིས་པ། དམངས་གཞས་ཀྱི་ཚེག་ཁྱིམ་དྲུག་མའི་ལུས་ཀྱི་བྱུང་རིམ་གླེང་བ།
ལྷ་མོའི་བློ་གཏད་ནོར་བཟང་ཁྱེད་ལ་ཞུས་ཀྱང་།། རྒྱལ་པོ་བྱང་ལ་
བྱོན་ན་བུ་མོ་ཡུལ་ལ་ལོག་འགྲོ།།” （16） ཞེས་པའི་རྣམ་ཐར་གྱི་ཚིག་དེ་
ལ་ཐད་ཀར་བལྟས་ན་ཚིག་རྐང་གཅིག་ལ་ཚེག་བར་བཅུ་གཉིས་
ལྡན་པ་ལྟར་སྣང་ཡང་། ཀློག་འདོན་བྱས་ཚེ་ངག་ཏུ་ཚེག་ཁྱིམ་དྲུག་
མའི་ལུས་ཀྱི་གཅོད་མཚམས་རང་བཞིན་དུ་ཐོན་གྱི་ཡོད་ཅིང་། དེ་
ནི་ཚེག་ཁྱིམ་དྲུག་མ་ཉིས་སྦྲེལ་དུ་བྲིས་པའི་རྣམ་པ་ཙམ་ཡིན། ད་
དུང་གོང་གི་ཚིགས་བཅད་དེའི་ཚིག་སྦྱོར་ཙམ་དུ་མ་ཟད་ནང་དོན་
ནས་བསམས་ཀྱང་རྐང་པ་དང་པོ་ནི་འགོ་འདྲེན་པའི་ཚིག་ཡིན་ཞིང་།
རྐང་པ་གཉིས་པ་དང་གསུམ་པས་བརྗོད་བྱ་ཆ་ཚང་ཞིག་སྟོན་པ་
དང་། བཞི་པ་དང་ལྔ་པས་བརྗོད་བྱ་ཆ་ཚང་ཞིག་སྟོན་པས་ན།
སྣང་ཚུལ་འདི་ལས་སྐབས་དེར་དམའ་རིམ་ངལ་རྩོལ་མི་དམངས་ཀྱི་
ངག་ཐོག་ནས་གྱེར་ལེན་བྱེད་པའི་ “གཞས་” ཀྱི་རྣམ་པ་དེ་དེ་སྔའི་ཚིག་
རྐང་མང་ཉུང་སྣ་ཚོགས་ཅན་ནས་རིམ་པས་ཚེག་ཁྱིམ་དྲུག་མའི་
ལུས་ཀྱི་རྣམ་པ་གང་ཞིག་ཤས་ཆེར་ཚིགས་བཅད་གཅིག་ལ་ཚིག་
རྐང་བཞི་ཡོད་པའི་གཏན་འཇགས་ཀྱི་ཕྱོགས་སུ་འཕེལ་རྒྱས་འགྲོ་
བཞིན་པའི་དུས་མཚམས་མིན་ནམ་སྙམ།
དེ་དང་ཧ་ལམ་དུས་མཉམ་ཡིན་པའི་རྒྱལ་བ་སྐུ་ཕྲེང་ལྔ་པའི་
རང་རྣམ་ （དུ་ཀུ་ལའི་གོས་བཟང་》ནང་དུ་ “ ཆོས་གྲྭར་ཕྱིན་ན་ཆོས་
དང་གཞས་རར་ཕྱིན་ན་གཞས་” （17）ཞེས་དེང་སང་གི་བར་དུ་
མང་ཚོགས་ཀྱི་ཁ་རྒྱུན་ནས་ཐོན་མུས་ཡིན་པའི་གཏམ་དཔེ་འཁོད་པ་
ལས་སྐབས་དེ་དུས་ནས་དབུས་གཙང་ཁུལ་དུ་ཚེག་བར་དྲུག་ཅན་གྱི་
75



དབུས་གཙང་དམངས་གཞས་ལས་ཚེག་ཁྱིམ་དྲུག་མའི་ལུས་ལ༌དཔྱད་པ།
གཞས་ཀྱི་དར་སྲོལ་ཇི་ཙམ་ཡོད་པ་མཐོང་ཐུབ། ད་དུང་རྒྱལ་བ་ལྔ་
པ་སྐུ་ན་ཆུང་བའི་སྐབས་འབྲས་སྤུངས་སུ་བཞུགས་པའི་ཚེ་ “ བདེ་
ཡངས་སུ་ཞལ་བ་བྱེད་མིའི་འུ་ལག་གིས་གཞུས་འཐེན་པ་ཉན་ཞིང་
ཁ་གཡེངས་མིག་གཡེངས་ཀྱི་ངང་ལ་ཟླ་གཅིག་ཙམ་སོང་" (18）ཞེས་
འཁོད་པ་སོགས་ལས་གཞས་ཀྱི་ཐ་སྙད་ཁེར་ཚུགས་སུ་གྲུབ་ཟིན་པ་
མཚོན་ཐུབ་པ་མ་ཟད། འདི་ལས་དབུས་གཙང་ཁུལ་དུ་རྒྱ་ཆེའི་
ངལ་རྩོལ་མི་དམངས་ཀྱིས་ངག་ཐོག་ནས་ཚེག་བར་དྲུག་མ་གཙོ་བོར་
བྱས་པའི་དམངས་གཞས་ཀྱི་རྣམ་གྲངས་ཕུན་སུམ་ཚོགས་པ་གྱེར་
ལེན་བྱེད་བཞིན་པའི་རྣམ་པ་མངོན་སུམ་དུ་བསྟན་འདུག་སྙམ། །
དེ་བཞིན་སྡེ་སྲིད་སང ས་རྒྱུས་རྒྱ་མཚོས་རོ ལ་མོའི་བསྟན་
བཅོས《མིག་ཡིད་རྣ་བའི་དགའ་སྟོན་》ཞེས་པ་མཛད་ཅིང་དེའི་
ནང་དུ་དྲངས་པའི་གཞས་ཚིག་གི་རྣམ་པ་མང་པོ་ཞིག་ཚེག་ཁྱིམ་
དྲུག་མའི་དམངས་གཞས་དང་མཚུངས་པ་སྟེ་དཔེར་ན་ “འདུ་ཁང་
ཁྲ་མོའི་ནང་ལ། གྲྭ་པ་སུམ་བརྒྱ་དྲུག་ཅུ།། རྣལ་འབྱོར་རྟོགས་པ་
འཛོམས་པའི།། དགའ་སྤྲོ་ཞིག་བྱ་ཡི།།” （19） ཞེས་པ་དང་། ཡང་
དཔེར་ན། “ ཤར་ནས་མཐོན་བརྡའི་ནོར་བུ། ནོར་སྣ་འཛོམས་པའི་
ནོར་བུ། གང་དུ་གང་དུ་མ་འཁྱིལ།། དེ་རིང་འདི་རུ་འཁྱིལ་
འདུག །” （20） ལྟ་བུ་ཚེག་ཁྱིམ་དྲུག་མའི་ལུས་ཀྱི་ཚིགས་བཅད་ཀྱང་མང་
བར་དཔགས་ན་ཚིག་སྦྱོར་བྱེད་སྟངས་དེ་ནི་དམངས་ཁྲོད་དུ་ཤིན་
ཏུ་ཁྱབ་ཆེ་བར་གྱུར་ཟིན་པ་རྟོགས་ཐུབ་ཅིང་། རྣགླུ་གར་ཚངས་པའི་
ཆབ་རྒྱུན་ལས་སྐབས་དེ་ཙམ་ནས་དབུས་ཁུལ་དུ་ “ནང་མ་ ” དང་



མྨེའུ་གཉིས་པ། དམངས་གཞས་ཀྱི་ཚེག་ཁྱིམ་དྲུག་མའི་ལུས་ཀྱི་བྱུང་རིམ་གླེང་བ།
“སྟོད་གཞས་ " དར་ཁྱབ་བྱུང་ཡོད་པ་མ་ཟད་ལྷ་སར་དམངས་ཁྲོད་
ཀྱི་གཞས་མའི་སྐྱིད་སྡུག་སྟེ་ “ནང་མའི་སྐྱིད་སྡུག་” ཅེས་པ་བྱུང་ཡོད་
ཅིང༌། སྐབས་དེར་སྡེ་པ་གཞུང་ནས་རྒྱལ་བ་ལྔ་པ་སྐུ་འདས་པ་དང་
དྲུག་པ་ངོས་འཛིན་ཞུས་ པའི་གསང་བ་གློ་བུར་དུ་ཕྱི་བསྒྲགས་བྱས་
པས་དེ་དུས་ “ ནང་མའི་སྐྱིད་སྡུག་” ནས་དགའ་སྤྲོའི་བསམ་པ་མ
ཚོན་པའི་གཞས་བཏང་བ་སྟེ། “བཀྲ་ཤིས་ལྡུམ་རའི་ནང་ལ།། གཡང་
ཆགས་མེ་ཏོ ག་འཁྲུངས་བཞག ། སྔ་དྲོའི་ཟིལ་པ་མ་ཡལ།། ཉིན་
དགུང་སྦྲང་ཆར་འབབ་བྱུང་ས （21）ཞེས་གཞས་ཚིག་ཏུ་བཏང་བའི་
སྐོར་གསུངས་པར་དཔགས་ན་ “གཞས་ཚིག་” དེ་ནི་སྐབས་དེའི་ཚེག་
བར་དྲུག་མའི་དམངས་གཞས་ཀྱི་མཚོན་བྱེད་གལ་ཆེན་ཞིག་ཏུ་
འགྱུར་ཡོད། དེས་ན་དུས་རབས་བཅུ་བདུན་པའི་ཡར་སྔོན་ནས་
ནང་མ་དང་སྟོད་གཞས་ཀྱིས་གཙོས་པའི་ཚེག་ཁྱིམ་དྲུག་མའི་
དམངས་གཞས་ཀྱི་རིགས་ནི་དབུས་གཙང་ཁུལ་དུ་རྒྱ་ཁྱབ་ཏུ་ལེན་
སྲོལ་ཆགས་ཟིན་པ་ཧ་ཅང་གསལ་ལོ། །
དེ་རྗེས་དུས་རབས་བཅུ་བདུན་པའི་དུས་སྨད་དུ་བྱོན་པའི་རྒྱལ་
བ་སྐུ་ཕྲེང་དྲུག་པ་རིག་འཛིན་ཚངས་དབྱངས་རྒྱ་མཚོའི་མགུར་གླུ་
ནི་ཚེག་ཁྱིམ་དྲུག་མའི་ལུས་ཀྱི་འཕེལ་རྒྱས་ཀྱི་དུས་མཚམས་གསར་པ་
ཞིག་ཏུ་སླེབས་པའི་མཚོན་རྟགས་གལ་ཆེན་ཞིག་ཆགས་ཡོད། ཁོང་
ནི་རྒྱལ་བའི་ཡང་སྲིད་དུ་ངོས་འཛིན་བྱུང་ཡང་རྒྱུ་རྐྱེན་སྣ་ཚོགས་ཀྱི་
དབང་གིས་ཡུན་རིང་ཕ་ཡུལ་དུ་བཞུགས་ད གོས་ཆགས་སྟབས་
དམངས་ཁྲོད་ཀྱི་གླུ་གཞས་མང་པོར་མྱོང་འདྲིས་དང་གསན་བཞེས་
?



དབུས་གཙང་དམངས་གཞས་ལས་ཚེག་ཁྱིམ་དྲུག་མའི་ལུས་ལ་དཔྱད་པ
ཀྱི་དུས་ཁོམ་བྱུང་ཡོད། ཁོང་གིས་མཛད་པའི་གསུང་མགུར་རྣམས་
ནི་དམངས་ཁྲོད་ཀྱི་ཚེག་ཁྱིམ་དྲུག་མའི་ “གཞས་” ཀྱི་ལེགས་ཆ་བསྡུ་
ལེན་གྱིས་གསར་རྩོམ་མཛད་པ་ཞིག་ཡིན་པར་བརྟེན་བོད་ཀྱི་མཁས་
པ་མང་པོའི་གསུང་མགུར་ལས་ཡོངས་སུ་ཐ་དད་པའི་མགུར་གྱི་
རྣམ་པ་གསར་པ་ཞིག་ཏུ་གྱུར། དཔེར་ན་ གསུང་མགུར་》 ལས།
“བྲིས་པའི་ཡི་གེ་ནག་ཆུང་།། ཆུ་དང་ཐིགས་པས་འཇིགས་སོང་།།
མ་བྲིས་སེམས་ཀྱི་རི་མོ།། བསུབ་ཀྱང་ཟུབ་རྒྱུ་མི་འདུག །་ （zz) ཅེས་
པ་ལྟ་བུར་མཚོན་ན་དེ་ནི་དབུས་གཙང་ཁུལ་དུ་དར་ཁྱབ་ཆེ་བའི་
ཚེག་ཁྱིམ་དྲུག་མའི་ “གཞས་ ཏེ་ “ཆུང་འདྲིས་ང་གཉིས་གཏམ་དེ།།
རྡོ་ལ་རི་མོ་བྲིས་ཡོད།། ཆར་པ་ལོ་གསུམ་འབབ་ཀྱང་།། རི་མོ་ཡལ་ས་
མ་རེད།།” （23） ཅེས་པ་དང་རྣམ་པ་ཡོངས་སུ་མཚུངས་པ་ནི་བལྟས་
པ་ཙམ་གྱིས་ཤེས་སླ། ཁོང་གི་གསུང་མགུར་དེའི་ནང་དོན་ནི་ཤེས་
ཆེར་ཕོ་མོའི་བརྩེ་དུང་གི་སྐོར་བརྗོད་དོན་དུ་བྱས་པ་ཡིན་ཞིང་། མ་
གཞི་གསུང་མགུར་དེར་དངོས་ཤུགས་ཀྱི་གོ་བའམ་ཡང་ན་དྲང་ངེས་
ཀྱི་དབྱེ་བ་ཡོད་མེད་ཀྱི་བཞེད་པ་འདྲ་མིན་ཡོད་མོད་ཚིག་ངོས་ཁོ་ན་
ནས་བཤད་ན་བརྗོད་དོན་རྣམས་འཇིག་རྟེན་པའི་དགའ་སྐྱོ་ཆགས་
སྡང་འབའ་ཞིག་ཡིན་ཞེས་བརྗོད་ཆོག སྐབས་དེའི་མཐོ་རིམ་ཤེས་
ཡོན་ཅན་གྱི་རྩོམ་ཡིག་གི་ནང་དུ་དེ་འདྲའི་འབྲི་ཚུལ་མཐོང་དཀོན་
ནའང་ཁོང་གིས་གསུང་མགུར་དེ་འདྲ་ཞིག་མཛད་པས་རྒྱ་ཆེའི་མང་
ཚོགས་ཀྱི་ཁ་རྒྱུན་དུ་མྱུར་དུ་ཁྱབ་པར་བརྟེན་དབུས་གཙང་ཁུལ་དུ་
དེང་གི་དུས་སུའང་ཚེག་ཁྱིམ་དྲུག་མའི་དམངས་གཞས་ཀྱི་རྣམ་པ་དེ་



ལེའུ་གཉིས་པ། དམངས་གཞས་ཀྱི་ཚེག་ཁྱིམ་དྲུག་མའི་ལུས་ཀྱི་བྱུང་རིམ་གླེང་བ།
དར་སོ་ཤིན་ཏུ་ཆེ་བའི་རྒྱུ་རྐྱེན་ཡང་ཚད་གཞི་ངེས་གཏན་ཞིག་གི་
སྟེང་ནས་བཤད་ན་ （ཚངས་དབྱངས་རྒྱ་མཚོའི་མགུར་གླུ་ དར་བའི་
རྐྱེན་གྱིས་ཡིན་པ་ནི་ཟུར་བལྟས་ལེབ་མཐོང་ཡིན།
མདོར་ན་ 《ཚངས་དབྱངས་རྒྱ་མཚོའི་མགུར་གླུ་ བརྩམས་པ་
དེས་སྙན་ངག་གི་ཚེག་ཁྱིམ་དྲུག་མའི་ལུས་དེ་ལོ་ངོ་ཆིག་སྟོང་ལྷག་
ཙམ་གྱི་ལོ་རྒྱུས་འཕེལ་རིམ་བརྒྱུད་སླར་ཡང་དར་སྤེལ་གྱི་གསོན་
ཤུགས་གསར་པ་ཞིག་རྒྱས་པར་འགྱུར་བས་ཚིགས་བཅད་ཀྱི་རྣམ་པ་
དེ་དམངས་ཁྲོད་དུ་དེ་བས་ཀྱང་དར་ཁྱབ་ཇེ་ཆེར་འགྱུར་བ་མ་ཟད་
མཐོ་རིམ་ཤེས་ཡོན་ཅན་གྱི་ཁྲོད་དུ་ཡང་རིམ་བཞིན་དར་འགོ་
ཚུགས་པས་ན། རྒྱལ་བ་ཚངས་དབྱངས་རྒྱ་མཚོའི་གསུང་མགུར་དེ་
ནི་རྒྱ་ཆེའི་མང་ཚོགས་ཀྱི་ངོས་ནས་བརྗོད་ན་ཁོང་ཚོས་རྒྱུན་པར་
ལེན་མང་ཤོས་ཀྱི་གཞས་དང་ཁྱད་མེད་པས་དམངས་གཞས་ཡིན་ལ།
མཁ ས་དབང་རྣམས་ཀྱི་བློ་ངོར་དེ་ནི་སྒྱུ་རྩལ་གྱི་ཡིད་དབང་
འགུགས་ཤུགས་ཆེ་བའི་གསུང་མགུར་ཞིག་ཡིན་པས་ཚེག་ཁྱིམ་དྲུག་
མའི་རྩོམ་ལུས་སམ་ཚིགས་བཅད་ཀྱི་རྣམ་པ་དེ་དར་རྒྱས་གོང་འཕེལ་
འགྲོ་བར་གསུང་མགུར་དེས་བསུབ་ཐབས་མེད་པའི་མཛད་རྗེས་
བསྐྲུན་ཡོད། །
དེ་རྗེས་རྒྱལ་བ་སྐུ་ཕྲེང་བདུན་པ་སྐལ་བཟང་རྒྱ་མཚོས་ཀྱང་སྐུ་
ཕྲེང་གོང་མ་དང་འདྲ་བར་ཚེག་ཁྱིམ་དྲུག་མའི་ལུས་ཀྱི་མགུར་གླུ་
བརྩམས་པར་མཛད་ཡོད་དེ་དཔེར་ན། “ནེའུ་གསིང་སྤང་ལ་སྐྱེས་
པའི། སྤང་རྒྱན་མེ་ཏོག་བཀྲ་ཡང་། དགུན་གྱི་ཁ་རླུང་འཚུབ་
79



དབུས་གཙང་དམངས་གཞས་ལས་ཚེག་ཁྱིམ་དྲུག་མའི་ལུས་ལ་དཔྱད་པ།
ལ
དུས། རྡུལ་ཕྲན་ཙམ་དུ་འཐོར་བས། ད་ལྟ་བཀྲག་མདངས་
མཚར་དུས།། དཀོན་མཆོག་དྲུང་དུ་ཕུལ་དང་། ”（24）ཞེས་བརྗོད་
བྱ་ཆོས་ལ་སྐུལ་བ་ཡིན་ནའང་རྣམ་པ་དམངས་གཞས་དང་མཚུངས་
པ་འདི་ལས་ཀྱང་ཚེག་ཁྱིམ་དྲུག་མའི་ལུས་དེ་མཐོ་རིམ་ཤེས་ཡོན་
ཅན་གྱི་ཁྲོད་ནས་རིམ་པས་དང་ལེན་གྱིས་བེད་སྤྱོད་བྱེད་པ་མཚོན་
ཞིང༌། དེའི་ཕྱིས་ཙམ་དུ་བྱོན་པའི་གྲུབ་པའི་དབང་ཕྱུག་ཞབས་
དཀར་བ་ཚོགས་དྲུག་རང་གྲོལ་གྱི་མགུར་གྱི་ནང་དུའང་ཚེག་ཁྱིམ་
དྲུག་མའི་ལུས་ཀྱི་རྣམ་པ་སྤྱད་ཡོད། དེ་ཡང་ཁོང་གི་《རྣམ་ཐར་
ལས། “ ཡོ ན་བ ད ག་ད ད་ཅན་ཕྱུག་མོ་ཡིད་འཛིན་ལྷ་མོ ས་
དགེ་བའི་གསལ་འདེབས་སུ་ཞལ་གདམས་ཤིག་དགོས་ཞེས་བསྐུལ་
ངོར་འདི་སྐད་ཅེས་ཕུལ་ལོ།། གསེར་གཡུ་བྱུ་རུའི་རྒྱན་ཆ། ད་ལྟ་
འདོགས་དུས་དགའ་ཡང་།། རྒྱུན་ཆ་ཅི་ཡོད་བཞག་ནས། ཕྱི་
མར་འགྲོ་དུས་སྐྱོ་ཡོང་།། ” (25) ཞེས་གསུངས་པ་ནི་ཚེག་ཁྱིམ་དྲུག་
མའི་གཞས་ཀྱི་རྣམ་པ་དང་དབྱེར་མེད་དུ་སྣང་ལ་དེའི་རྗེས་སུ་བྱོན་
པའི་ཤར་སྐལ་ལྡན་རྒྱ་མཚོའི་མགུར་གྱི་ནང་དུ་ཡང་ “སྒོམ་པ་ཁོ་བོ་
སྡོད་ས། རི་སུལ་བྲག་ཕུག་སྟོང་པ།། དེང་སང་བྲ་བྱིས་ཕྲོགས་པའི།།
ཚུལ་འདིས་སྣང་བ་སྐྱོ་བ། ” （26）ཞེས་མགུར་དུ་བཞེས་པའི་ལུས་ཀྱི་
རྣམ་པ་ནི་དམངས་གཞས་ཀྱི་ཚེག་བར་དྲུག་མ་དང་ཀུན་ནས་
མཚུངས་སོ། །
དེ་ལྟར་རྒྱལ་དབང་སྐུ་ཕྲེང་དྲུག་པའི་གསུང་མགུར་དར་རྗེས་
ཚེག་ཁྱིམ་དྲུག་མའི་ཚིགས་བཅད་ཀྱི་རྣམ་པ་དེ་དམངས་ཁྲོད་དུ་
80



ལེའུ་གཉིས་པ། དམངས་གཞས་ཀྱི་ཚེག་ཁྱིམ་དྲུག་མའི་ལུས་ཀྱི་བྱུང་རིམ་གླེང་བ།
སྔར་ལས་ལྷག་པའི་འཕེལ་རྒྱས་བྱུང་ཡོད་པ་ནི་བརྗོད་མ་དགོས་པ་
སྟེ་མཁས་པའི་ལྗགས་རྩོམ་གྱི་ཁྲོད་དུ་ཡང་གཅིག་མིན་གཉིས་མིན་དུ་
ཐོན་འགོ་བ རྩམས་པས་ཚིགས་བཅད་ཀྱི་ལུས་དེ་ནི་ལོ་ཟླའི་ཚོད་
བགམ་ཡོངས་སུ་ཐེག་པའི་བོད་མིའི་ངག་གི་འགྱུར་ཁུག་ཆེས་རྩ་
ཆེན་ཞིག་ཡིན་ནོ་སྙམ་མོ་ ། །
དུས་རབས་བཅོ་བརྒྱད་པའི་ནང་དུ་བྱོན་པའི་རྒྱལ་བ་འཇམ་
དཔལ་རྒྱ་མཚོ་སྐུ་ན་ཆུང་དུས་ཁོང་ན་ཚོད་ཕྲ་བའི་སྟབས་ཀྱིས་སྲིད་
ཀྱི་འགན་བཞེས་ལ་རྒྱ་ནག་ནས་ཡུང་ཧོ་དགོན་གྱི་མཁན་པོ་མཛད་
བཞིན་པའི་ཤར་རྩེ་མཁན་པོ་ངག་དབང་ཚུལ་ཁྲིམས་བོད་དུ་ཕྱིར་
ཕེབས་མཛད་རྗེས་སེ་འབྲས་སོགས་ཀྱི་གྲྭ་པའི་རིགས་ནས་ཁེ་ཚོང་
གང་བྱུང་དུ་བྱས་མི་ཆོག་པ་སོགས་འདུལ་ཁྲིམས་ལ་དོ་དམ་དང་།
ཚོང་ཁྲིམས་གཏན་འབེབས་མཛད་པ་མ་ཟད་ས་ཚིགས་དོས་རྟ་
སོགས་ལ་སྔར་ལྷག་གིས་དམ་བསྒྲགས་མཛད་པས་སྐུ་དྲག་འདོད་
དབང་ཚེ་རི གས་རྣམས་ཀྱང་འུབ་ཀྱིས་འདུས་ཏེ་དགོས་ངེས་མ་
གཏོགས་འགྲུལ་བཞུད་ཆེར་མེད་པ་བྱུང་སྟབས་སྐབས་དེར་གཤམ་
འོག་མི་སེར་རྣམས་ནས་ཁོང་གི་མཛད་རྗེས་ལ་བསྟོད་པའི་གཞས་
བཏང་བའི་སྐོར་ （རྒྱལ་རབས་ཆོས་འབྱུང་ཤེལ་དཀར་མེ་ལོང་》
ནང་འདི་ལྟར་འཁོད་པ་སྟེ། “བོད་ཀྱི་གྲོང་གསེབ་པ་རྣམས་ནི། སྐུ་
ཞབས་རྒྱ་ནས་ཕེབས་བྱུང་།། ཁམས་གསུམ་བདེ་ལ་བཀོད་སོང་།།
བོང་བུའི་སྒལ་རྨ་སོས་སོང་
།། ཞེས་གཞས་འཐེན་སྐད།” （27）ཅེས་
མང་ཚོགས་ཀྱི་ངག་ནས་ཐོན་པའི་དམངས་གཞས་རྣལ་མ་ཞིག་གསལ་



དབུས་གཙང་དམངས་གཞས་ལས་ཚེག་ཁྱིམ་དྲུག་མའི་ལུས་ལ་དཔྱད་པ།
འདུག མ་གཞི་དམངས་གཞས་ཚན་པ་དེར་ཚིག་རྐང་གསུམ་ལས་
མེད་ཀྱང་ཚིག་རྐང་དེ་གསུམ་ནི་རིང་ཐུང་མཉམ་ཞིང་ཆ་ཡ་སྡེབ་སྟངས་
གཅིག་མཚུངས་སུ་འཁེལ་བ་མ་ཟད། ཚིག་འབྲུ་ཡང་ཧ་ཅང་གོ་
བདེ་བའི་ཕལ་སྐད་ཁོ་ན་སྤྱོད་འདུག་པས་དམངས་གཞས་འདི་ཡིས་
དབུས་གཙང་ཁུལ་དུ་ཚེག་ཁྱིམ་དྲུག་མའི་གཞས་རྒྱུན་མ་ཆད་པར་
དར་བའི་བདེན་དཔང་བྱེད་ལ། དུས་ཕྱིས་མཐོང་མང་བའི་ དུས་བསྟུན་
ཆབ་སྲིད་ཀྱི་གཞས་་ རྣམས་ཀྱང་མ་མཐར་དུས་རབས་བཅོ་བརྒྱད་
པའི་ནང་དར་ཡོད་པ་ར་སྤྲོད་བྱེད་ངེས་ཡིན། གོང་གི་དམངས་གཞས་
ཚན་པ་དེ་སུས་ཀློག་ཀྱང་རང་བཞིན་དུ་རྐང་པ་གཅིག་ཆད་པ་ལྟ་
བུའི་ཚོར་སྣང་འབྱིན་ངེས་ཏེ་དེའི་ཡར་སྔོན་ནས་དར་ཟིན་པའི་ （ཚངས་
དབྱངས་རྒྱ་མཚོའི་མགུར་གླུ་》ལ་སོགས་ཚེག་ཁྱིམ་དྲུག་མའི་རིགས་
ནི་ཕལ་ཆེར་ཚིགས་བཅད་ཚན་པ་གཅིག་ལ་ཚིག་རྐང་བཞི་ལས་མི་
ཉུང་བ་ཡིན་ཞིང་དེ་དག་ལས་མང་ཆེ་བ་ཤོ་ལོ་ཀའི་ངེས་པ་ལྡན་པའི་
རིགས་སུ་འགྱུར་ཟིན་པར་དཔགས་ན་གོང་གི་དམངས་གཞས་དེ་
ཡང་ཚིག་རྐང་བཞི་ཅན་ཡིན་སྲིད་པས་ཕལ་ཆེར་ཡིག་ཐོག་ཏུ་ཆ་ཚང་
བར་ཇི་བཞིན་འཁོད་མ་ཐུབ་པ་ཡིན་ངེས།
ཚེག་ཁྱིམ་དྲུག་མའི་རྣམ་པ་ཅན་གྱི་ “གཞས་” ནི་ངག་ནས་འདོན་
སླ་ཞིང་ངེས་བདེ་བ་མ་ཟད་སྒྲ་གདངས་སྣ་ཚོགས་དང་སྦྱར་ནས་
ལེན་སྟབས་བདེ་བས་དམངས་གཞས་ཀྱི་རྣམ་པ་གཞན་དག་ལྟར་
གཏན་འཇགས་ཀྱི་དབྱངས་རྟར་བརྟེན་མི་དགོས་པའི་ཁྱད་ཆོས་
ལྡན་པར་བརྟེན། དབུས་གཙང་ཁུལ་དུ་སྤྱི་ཚོགས་ཐོག་ཐོན་པའི་བྱ་



ལེའུ་གཉིས་པ༔ དམངས་གཞས་ཀྱི་ཚེག་ཁྱིམ་དྲུག་མའི་ལུས་ཀྱི་བྱུང་རིམ་གླེང་བ།
བ་གལ་ཆེན་དག་ལ་མང་ཚོགས་ཀྱི་ལྟ་སྟངས་སམ་བསམ་ཚུལ་གང་
ཡོད་མྱུར་དུ་དམངས་གཞས་ཀྱི་རྣམ་པ་དེ་ལ་བརྟེན་ནས་མཚོན་པར་
བྱེད་པའི་ལམ་སྲོལ་སྔ་ས་ནས་ཆགས་ཡོད་པ་ནི་གོང་གི་དམངས་
གཞས་དེས་ཡོངས་སུ་མཚོན་ཐུབ། བོད་ཀྱི་དེང་དུས་ཀྱི་དམངས་
ཁྲོད་རོལ་དབྱངས་མཁས་ཅན་སྐུ་ཞབས་ཞོལ་ཁང་དར་རྒྱས་ལགས་
ཀྱིས་མཛད་པའི་ (སྟོད་གཞས་དང་ནང་མའི་གཞས་ཀྱི་བྱུང་ཚུལ་
མདོ་ཙམ་བརྗོད་པ་》ཞེས་པའི་ནང་གསུངས་གསལ་ལྟར་ན་དུས་
རབས་བཅོ་བརྒྱད་པའི་དུས་མཇུག་ཏུ་རྡོ་རིང་བསྟན་འཛིན་དཔལ་
འབྱོར་གྱིས་གསར་རྩོམ་མཛད་པའི་ནང་མ་ （སྐལ་པ་བཟང་སོང་》
ཞེས་པའི་ཚིག་ལ ཤར་ཕྱོགས་ཉི་མའི་འོད་དང་།། དགའ་བའི་
དཔྱིད་ཀ་མེད་ན། ཧ་ལོ་ཞལ་ཁ་བྱེ་བ།། གང་འདྲ་བྱས་ཀྱང་མི་
ཡོང་།།” （28）ཞེས་ལེན་པར་བྱེད་པས་གླུ་ཚིག་འདི་ནི་དམངས་གཞས་
ཀྱི་ཚེག་ཁྱིམ་དྲུག་མའི་ལུས་ཀྱི་ཐོག་ནས་བརྩམས་གནང་མཛད་པ་
བལྟས་པ་ཙམ་གྱིས་ཤེས་ཐུབ།
ལྷག་པར་དུ་དུས་ཡུན་རིང་བའི་བཀས་བཀོད་རྒྱུན་འཛིན་གྱི་སྤྱི་
ཚོགས་ནང་དུ་རྒྱ་ཆེའི་ཞིང་བྲན་རྣམས་ཀྱིས་མུན་ནག་གི་སྤྱི་ཚོགས་
ལམ་ལུགས་ལ་སྙིང་ཁོང་རུས་པའི་གཏིང་ནས་འཁོན་འཛིན་འཚང་
བཞིན་རང་ཉིད་ཀྱི་ལས་དབང་དང་ཡིད་ཀྱི་སྐྱོ་གདུང་སོགས་
དམངས་གཞས་ལ་བརྟེན་ནས་མཚོན་པར་བྱས་པས་བསམ་བློའི་
ནང་དོན་དང༌། སྒྱུ་རྩལ་གྱི་ཁྱད་ཆོས་གང་གི་ཐད་ནས་བཤད་ཀྱང་
ཕུན་སུམ་ཚོགས་ལ་གཏིང་ཟབ་པའི་དམངས་གཞས་སྣ་ཚོགས་



དབུས་གཙང་དམངས་གཞས་ལས་ཚེག་ཁྱིམ་དྲུག་མའི་ལུས་ལ་དཔྱད་པ།
གསར་རྩོམ་བྱས་ཡོད་པ་ལས་ཕལ་ཆེ་བ་ཞིག་ནི་ཚེག་བར་དྲུག་མའི་
ལུས་ལ་བརྟེན་ནས་བརྩམས་ཡོད་དེ་དཔེར་ན། "ལྷོ་ཕྱོགས་སྤྲིན་པ་
ནག་པོ། བརྒྱབ་པའི་ལྷན་པ་མ་རེད།། ཉི་མ་སྤྲིན་པའི་འོག་ནས།།
དྭངས་བའི་དུས་ཤིག་ཤར་ཡོང་། (z9）ཞེས་པ་དང་། “རི་མགོ་མཐོ་
པོའི་དར་ལྕོག། གཡུག་གཡུག་ངང་ནས་ཟད་སོང་།། ཨོ་ལོ་མི་
གཡོག་རྒྱུག་མཁན། རྒྱུགས་རྒྱུགས་ངང་ནས་ཟད་སོང་།།” （30）ཞེས་
པ་ལྟ་བུའི་དམངས་གཞས་རིགས་ནི་དེང་སང་ཡང་མང་ཚོགས་ཀྱི་
ངག་ལམ་ནས་ཤིན་ཏུ་མང་བ་ཐོས་རྒྱུ་ཡོད་ཅིང་། དམངས་གཞས་
དེ་དག་དར་བའི་དུས་མཚམས་ཞིབ་ཕྲ་བརྗོད་དཀའ་ཡང་མ་མཐར་
ལོ་ངོ་བརྒྱ་ཕྲག་ལྷག་སོང་ཟིན་པའི་དམངས་གཞས་རྙིང་གྲས་རིགས་
ཡིན་ངེས། དེ་བཞིན་ན་གཞོན་ཕོ་མོ་ཕན་ཚུན་བཅངས་པའི་ལྷད་
མེད་བརྩེ་དུང་ལ་དུས་སྐབས་སོ་སོའི་རྗེས་ལུས་ལམ་ལུགས་དང་
རྙིང་ཞེན་བསམ་བློའི་འགལ་རྐྱེན་སྣ་ཚོགས་འཕྲད་ཀྱི་ཡོད་པའི་དོན་
དངོས་བརྗོད་དོན་དུ་བྱས་པའི་དམངས་གཞས་ཀྱང་ཧ་ཅང་མང་བ་
སྟེ་དཔེར་ན། “ ང་དང་བྱམས་པའི་ལས་དེ།། གྲོག་མོའི་རོང་གི་
གྲོག་ཆུ།། ཤང་ཤང་རྣ་བས་ཐོས་ཀྱང་།། མཇལ་འཕྲད་གསེར་ལས་
དཀོན་པ།” （31）ཞེས་པ་དང་། “ རྫ་རི་ག་ཚོད་མཐོ་ཡང་།། ཉི་ཟླ་བ
ཀག་པས་མི་ཐུབ།། ཡབ་ཡུམ་སྐུ་དབང་བཙན་ཡང་། ལས་འཕྲོ་
བཀག་པས་མི་ཐུབ།” （32) དེ་འདྲའི་དམངས་གཞས་ལས་ཡུན་རིང༌
གི་ལོ་རྒྱུས་བརྒྱུད་རིམ་ནང་ཕོ་མོའི་དྭངས་གཙང་བརྩེ་དུང་ལ་རྟག་ཏུ་
གེགས་བར་ཆེ་ཞིང་གཉེན་སྒྲིག་རང་མོས་མེད་པས་གང་སར་སྐྱོ་གར་
s
gt ，



ལེའུ་གཉིས་པ། དམངས་གཞས་ཀྱི་ཚེག་ཁྱིམ་དྲུག་མའི་ལུས་ཀྱི་བྱུང་རིམ་གླེང་བ།
སྣ་ཚོགས་འཁྲབ་དགོས་པའི་དོན་དངོས་དམར་རྗེན་དུ་མཚོན་པ་
སོགས་དེ་ལྟའི་དམངས་གཞས་ཀྱི་རིགས་ཕལ་ཆེ་བ་ཚེག་བར་དྲུག་
མར་བརྟེན་ནས་བརྩམས་ཡོད། །
དེ་བཞིན་དུས་སྐབས་སོ་སོའི་ནང་ཐོན་པའི་བྱ་བ་འགངས་ཆེའི་
རིགས་དང་མཐོ་རིམ་མི་དྲག་གི་བྱ་བྱེད་འཚོ་བ་སོགས་མཚོན་པའི་
དུས་བསྟུན་སྲིད་གཞས་ཀྱི་རིགས་ཀྱང་མུ་མཐུད་ནས་དར་ཡོད་ངེས་
པ་སྟེ་དཔེར་ན་སྟོད་གཞས་ （གཉའ་ལམ་མཐོང་ལ་》ཞེས་པའི་
འབྱུང་ཚུལ་ཐད་ཤོད་རྒྱུན་འདི་འདྲ་ཞིག་ཡོད་པ་སྟེ། གོར་བོད་
དམག་འཁྲུག་སྐབས་རྡོ་རིང་བསྟན་འཛིན་དཔལ་འབྱོར་སྟོད་
ཕྱོགས་སུ་གོར་བོད་དབར་གྱི་ཆིངས་འགྲིག་ལ་ཕེབས་དགོས་བྱུང་
ཞིང་། ཡུན་རིང་ས་དེར་བཞུགས་དགོས་ཆགས་སྟབས་མི་ཚང་ཞིག་
ལ་བུ་མོ་ཡིད་དུ་འོང་བ་ཞིག་ཡོད་པ་དེ་དང་ཕན་ཚུན་བརྩེ་དུང་
ཆགས་ཤིང་མཛའ་བས་བཅིངས་ཀྱང་ནམ་ཞིག་ཁོང་རང་ཉིད་
གཉའ་ལམ་མཐོང་ལ་བརྒྱབ་ནས་ཡུལ་ཕྱོགས་གཞན་དུ་ཕེབས་
དགོས་ཤར་བས་ཁོང་གཉིས་པོའི་བར་བྲལ་མི་ཕོད་པའི་བརྩེ་དུང་
ཡོད་སྐོར་མང་ཚོགས་ཀྱིས་ཤེས་སྟབས་དོན་དེ་མི་རྣམས་ཀྱིས་ལམ་
སེང་གཞས་ཀྱི་ཐོག་ནས་མཚོན་པར་བྱས་པ་སྟེ། “ གཉའ་ལམ་
མཐོང་ལའི་རྩེ་ནས།། རྟ་ཕོས་ཕྱི་མིག་བལྟས་བྱུང་།། རྟ་ཕོར་བདེན་
པ་ཡོད་དོ།། ཆག་གི་ཟ་འཕྲོས་ལུས་སོང་།།” （33）ཞེས་པ་ལས་སྐབས་
དེའི་ལོ་རྒྱུས་ཀྱི་ཤོད་རྒྱུན་དེ་འདྲ་ཞིག་དམངས་གཞས་དེ་དང༌
སྦྲགས་ནས་ད་བར་མང་ཚོགས་ནང་ཁྱབ་ཡོད། དེས་ན་ཚེག་བར་



དབུས་གཙང་དམངས་གཞས་ལས་ཚེག་ཁྱིམ་དྲུག་མའི་ལུས་ལ་དཔྱད་པ།
དྲུག་མའི་དམངས་གཞས་དེ་དམངས་ཁྲོད་དུ་སྔར་བས་ཁྱབ་ཇེ་ཆེར་
ཕྱིན་པ་མ་ཟད་མཁས་པའི་རྩོམ་ཡིག་ཁྲོད་དུའང་ཚིགས་བཅད་ཀྱི་
རྣམ་པ་དེའི་ཤུགས་རྐྱེན་མུ་མཐུད་ནས་ཐེབས་ཡོད། དཔེར་ན་དུས་
རབས་བཅུ་དགུ་པའི་ནང་བྱོན་པའི་མཁས་དབང་རྫ་དཔལ་སྤྲུལ་
གྱིས་མཛད་པའི་མགུར་གླུའི་ཚིག་སྦྱོར་གྱི་ཁྲོད་ཚིགས་བཅད་ཀྱི་རྣམ་
པ་དེ་ཡང་ཡང་གསལ་བ་ལས་མཐོང་ཐུབ། དེ་ཡང་ཁོང་གི་མགུར་
ལས། “ཟེར་ཚད་ཁ་ལ་ཉན་ན།། འདི་བྱེད་བྱེད་ཚོད་མེད་ཀྱང་།།
རང་ཐག་རང་གིས་བཅད་ན།། བློ་སྣ་བཙན་ཐབས་སྡུད་ཆོག །"（34)
ཅེས་ཚིག་འབྲུ་རྣམས་ཁ་གསལ་ཞིང་བརྗོད་པ་བདེ་བ་མ་ཟད་སྐྱེ་བོ་
སུས་ཀློག་ཀྱང་གོ་སླ་བའི་ཁྱད་ཆོས་ལྡན་པ་དེ་ནི་གཙོ་བོ་དམངས་
གཞས་ཀྱི་ཉམས་ལས་བྱུང་བ་ཡིན་པར་སུས་ཀྱང་བསྙོན་མི་ནུས་སོ། །
དེ་བཞིན་དུས་རབས་བཅུ་དགུ་པའི་དུས་དཀྱིལ་དུ་སྡེ་པ་གཞུང་
གི་སྤྱི་ཁྱབ་མཁན་པོའི་མིང་འཛིན་དཔལ་ལྡན་དོན་གྲུབ་ཟེར་བས་
བསམ་ངན་ཁོག་བཅངས་ཀྱིས་རང་ཤེད་ངོམས་ནས་ཉག་རོང་དུས་
ཟིང་ཞོད་འཇགས་མཛད་མཁན་དམག་དོན་སྤྱི་ཁྱབ་བཀའ་བློན་ཕུ་
ལུང་པ་ཁམས་ནས་ལོག་པའི་ལམ་བར་དུ་དཀྲོངས་པ་མ་ཟད་
བཀའ་བློན་མཚོ་སྒོ་བ་ཡང་ལྐོག་གསོད་བྱས་པ་སོགས་སྨྱོ་ཧམ་ཆེ་
བའི་བྱ་ངན་མང་དུ་སྤེལ་ནས་རང་གི་དམིགས་ཡུལ་འགྲུབ་ཐབས་
བྱས་ཀྱང་རིང་མིན་རྫུན་རྐུབ་བརྡོལ་སྟབས་སྐབས་དེའི་སྲིད་སྐྱོང་སྡེ་
དྲུག་ནས་དཔལ་ལྡན་དོན་གྲུབ་འཕྲལ་དུ་འཛིན་བཟུང་དགོས་པའི་
བཀའ་ཕབ། འོན་ཀྱང་ཁོ་པ་དགའ་ལྡན་དགོན་པར་བྲོས་པས་



ལེའུ་གཉིས་པ། དམངས་གཞས་ཀྱི་ཚེག་ཁྱིམ་དྲུག་མའི་ལས་ཀྱི་བྱུང་རིམ་གླེང་བ
གཞུང་དམག་གིས་དགོན་པའི་མཐའ་བསྐོར་ནས་བྱེད་གཏེ་དཔལ་
ལྡན་དོན་གྲུབ་རྩིས་སྤྲོད་དགོས་པའི་བརྡ་སྤྲོད་དང་སྦྲགས་སྐབས་
དེར་འཛིན་བཟུང་བྱ་མཁན་བོད་དམག་ནས་གཞས་བཏང་བར།
“དགའ་ལྡན་དབང་སྐུར་རི་དེ།། གནམ་ལྕགས་མེ་མདས་བསྐོར་
ཡོད།། དར་ཧན་དཔལ་ལྡན་དོན་གྲུབ།། བྲོས་ས་ཨེ་འདུག་ལྟོས་
ཤིག །” （35）ཅེས་བཏང་བའི་སྐོར་ད་ཆ་ཡང་དམངས་ཁྲོད་དུ་ཤོད་སྲོལ་
འདུག
ཕྱིས་སུ་དུས་སྐབས་སོ་སོའི་ནང་བྱུང་བའི་བྱ་བ་གལ་ཆེན་རིགས་
བརྗོད་དོན་དུ་དྲངས་པའི་དམངས་གཞས་ནི་གང་མང་ཐོན་ཞིང་།
དེ་དག་ཕལ་ཆེར་ཚེག་བར་དྲུག་མའི་ལུས་སྤྱད་པ་ཡིན་ཏེ་དཔེར་ན་
རྒྱལ་བ་སྐུ་ཕྲེང་བཅུ་གཉིས་པ་དགོངས་པ་རྫོགས་མཚམས་སུ་རྡོ་རིང་
ལྷ་ལྕམ་ལ་མངལ་འཁོར་བའི་དུས་དང་འཁེལ་བས་ལྷ་ལྕམ་དེས་རང་
ཉིད་ཀྱི་མང ལ་དུ་འཁོར་བ་ནི་རྒྱལ་བའི་ཡང་སྲིད་ཡིན་ཚུལ་གྱི་
གཏམ་སྨྲས་པ་མ་ཟད་རྟག་ཏུ་ཕྱུ་པའི་ཐུལ་ལའི་འོག་ནས་བསངས་
རྫས་བདུབ་པའི་སྐོར་ལྷ་སའི་སྲང་ལམ་གང་སར་ཁྱབ། འོན་ཀྱང་
རྒྱལ་བའི་ཡང་སྲིད་ནི་དྭགས་པོ་ནས་ངོས་འཛིན་ཞུས་སྟབས་སྐབས་
དེར་རྡོ་རིང་ལྷ་ལྕམ་ལ་རྒྱུག་གཏམ་གྱི་དམངས་གཞས་ཤིག་མྱུར་དུ་
ལྷ་སའི་ཁྲོམ་སྲང་དུ་ཁྱབ་པ་སྟེ། “ འཛམ་གླིང་སྐྱིད་པའི་ཉི་མ།
དྭགས་པོའི་གཞུང་ནས་ཤར་སོང་།། རྡོ་རིང་ལྷ་ལྕམ་སྐུ་ཞབས།།
རྐུབ་ལ་དུ་དྲེག་ཆགས་བཞག །” （36）ཅེས་བཏང་བའི་ཤོད་སྲོལ་ད་
ལྟའི་བར་དམངས་ཁྲོད་དུ་ཁྱབ་ཡོད། དུས་རབས་བཅུ་དགུ་པའི་



དབུས་གཙང་དམངས་གཞས་ལས་ཚེག་ཁྱིམ་དྲུག་མའི་ལུས་ལ་དཔྱད་པ།
དུས་སྨད་དུ་དབྱིན་ཇིས་བོད་ལ་བཙན་འཛུལ་བྱས་རྗེས་བོད་རིགས་
སེར་སྐྱ་མང་ཚོགས་ནས་འཁོན་འཛིན་སྙིང་བཅངས་ཀྱིས་བཙན་
འཛུལ་ལ་འ གོག་རྒོལ་བྱས་པ འི་ལོ་རྒྱུས་ཀྱི་དོན་རྐྱེན་བརྗོད་བྱར་
བྱས་པའི་དམངས་གཞས་མང་པོ་ཞིག་བྱུང་བ་སྟེ་དཔེར་ན། སང་
ཕོད་ངར་རང་དྲགས་ཏེ། སེར་རིལ་བསྐུལ་ནས་ཕེབས་བྱུང་།།
ལྕང་ཅན་ཨ་མའི་སྐྱོ་རོགས།། ཞོལ་ཁང་སྙིང་ཉེ་ཕེབས་བྱུང་།་་ （37）ཞེས་
༡༨ ༨ ༨ ལོའི་ལུང་ཐུར་ལའི་དམག་འཁྲུག་སྐབས་ཀྱི་བོད་དམག་གི་
འགོ་འཛིན་དམག་ས་ནས་བྲོས་ཡོང་བའི་སྐོར་ལ་མང་ཚོགས་ནས་འ
ཕྱ་སྨོད་བྱས་པའི་གཞས་ཚིག་ཡིན་ནོ། ། ༡༩༠༤ལོའི་ཤིང་འབྲུག་ལོ
འི་དམག་འཁྲུག་སྐོར་གྱི་དམངས་གཞས་ནི་དེ་བས་མང་བ་སྟེ་དཔེར་
ན། “ རྗེ་འཕྲང་ས་འགག་བཙན་པ།། འཛམ་གྲགས་ཤུགས་དྲག་ཆེ་
བ། ཕྱི་གླིང་སྣ་ཆེན་ཡོག་ཏོག ། ཐེར་ཚལ་སྦྱར་ཚལ་བཟོས་སོང་།(38)
ཞེས་སྐབས་དེར་བོད་དམག་གིས་དཔའ་སྟོབས་ཆེན་པོ ས་བཙན་
འཛུལ་པར་རྒོལ་ལན་སློག་པར་བསྟོད་བསྔགས་བཏང་བ་ལྟ་བུའི་དུས་
བསྟུན་སྲིད་གཞས་ཀྱི་གཞས་ཚིག་ཧ་ཅང་མང་ངོ་། ། དེ་བཞིན་དུ་
༡༩༣༤ལོར་བོད་ཀྱི་ཉེ་རབས་ལོ་རྒྱུས་ཐོག་ཐོག་མ་ཡིན་པའི་ལུང་ཤར་
རྡོ་རྗེ་ཚེ་རྒྱལ་གྱིས་སྣེ་ཁྲིད་པའི་ “སྐྱིད་ཕྱོགས་ཀུན་མཐུན་ཚོགས་པའི་“
ཆབ་སྲིད་བསྒྱུར་བཅོས་ཀྱི་ལས་འགུལ་ལ་ཕམ་ཉེས་བྱུང་ཞིང་། སྐབས་
དེར་སྡེ་པ་གཞུང་ནས་རྩིས་དཔོན་ལུང་ཤར་འཛིན་བཟུང་བྱས་རྗེས་
མིག་གཉིས་ཀ་བཏོན་པ་སོགས་ཁྲིམས་ཆད་དྲག་པོ་བཅད་པ་རེད།
དོན་རྐྱེན་ལྷག་མ་ཐག་ལུང་ཤར་ལ་འཕྲད་པའི་རྐྱེན་ངན་དེ་དག་བརྗོད་



ལེའུ་གཉིས་པ། དམངས་གཞས་ཀྱི་ཚེག་ཁྱིམ་དྲུག་མའི་ལུས་ཀྱི་བྱུང་རིམ་གླེང་བ།
གཞིར་བྱས་པའི་དམངས་གཞས་གསར་པ་མང་པོ་ཞིག་མང་ཚོགས་
ཀྱིས་མྱུར་དུ་བརྩམས་ཤིང་རྒྱ་ཁྱབ་ཏུ་ལེན་སྲོལ་ཆགས་ཡོད་པ་ལས་
མཚོན་བྱེད་ཙམ་དྲངས་ན། “ལུང་ཤར་བླ་མ་ཡིན་ཟེར།། བཀའ་
ཆོས་གནང་གིན་བཞུགས་ཤག ། དྲི་མེད་ཀུན་ལྡན་ཡིན་ཟེར།། སྤྱན་
མིག་སྦྱིན་པར་བཏང་སོང་།།” （39） ཞེས་བླངས་པ་ལས་ལུང་ཤར་གྱི་
ཡ་ང་བའི་ལས་དབང་དེ་ངོ་མཚར་ཅན་གྱི་གཏམ་རྒྱུད་དང་སྦྱར་ནས་
གསལ་བར་མཚོན་ནོ། །
ད་ལྟའང་ཚེག་ཁྱིམ་དྲུག་མའི་ཚིགས་བཅད་ཀྱི་རྣམ་པ་དེ་ནི་མང་
ཚོགས་ཀྱི་ཁྲོད་དུ་སྔར་རྒྱུན་བཞིན་དར་འཕེལ་འགྲོ་མུས་ཡིན་ཞིང་།
ཚིགས་བཅད་དེ་ལ་བརྟེན་ནས་བརྩམས་པའི་གཞས་ཚིག་སྔར་ལས་
མང་བ་ཡོད་པ་ནི་བོད་ཀྱི་རླུང་འཕྲིན་དང་། བརྙན་འཕྲིན། ཚགས་
པར། དུས་དེབ་སོགས་ལས་མཐོང་ཐུབ་ལ་ཞིང་འབྲོག་ས་ཁུལ་གང་
ས་ནས་བཏུས་པའི་དམངས་གཞས་ཕྱོགས་བསྒྲིགས་ཀྱི་དཔེ་དེབ་སྣ་
ཚོགས་མཆིས་པ་ལས་ཤེས་ཐུབ་ཅིང་། ལྷག་པར་དེང་དུས་ཚིགས་
བཅད་ཀྱི་རྣམ་པ་དེ་ལ་དར་འཕེལ་གྱི་གསོན་ཤུགས་གསར་དུ་རྒྱུས་
ཡོད་དེ་ “དམངས་གཞས་གསར་པ་” ཞེས་པའི་མིང་གི་ཐོག་ནས་
གསར་སྐྱེས་རྩོམ་པ་པོ་མང་པོ་ཞིག་གིས་རྩོམ་ལུས་དེ་སྤྱད་དེ་རང་ཉིད་
ཀྱི་སེམས་ཀྱི་ཚོར་འདུ་སྣ་ཚོགས་འབྲི་བཞིན་པ་ནི་འཕེལ་ཕྱོགས་
གསར་པ་ཞིག་ཡིན་པ་དཔེར་ན། “ཕ་ཡུལ་རྣམ་པ་འགྱུར་སོང་།།
མི་རྣམས་འཚོ་བ་བཟང་སོང་།། བདེ་སྐྱིད་གླུ་དབྱངས་འུར་སྒྲ།།
དཔྱིད་ཀྱི་འབྲུག་སྒྲ་འདྲ་བྱུང་།།” （40）ཞེས་པའི་བརྗོད་དོན་ལས་



དབུས་གཙང་དམངས་གཞས་ལས་ཚེག་ཁྱིམ་དྲུག་མའི་ལུས་ལ་དཔྱད་པ།
དེང་སྐབས་མི་རྣམས་བདེ་སྐྱིད་ཀྱི་འཚོ་བར་རོལ་བའི་དུས་སྐབས་
བཟང་པོ་མཚོན་ཞིང་། “དཔལ་འབྱོར་གོང་དུ་སྤེལ་ནས།། དངོས་
པོའི་དཔལ་ཡོན་དར་སོང་།། ཡ་ར བ ས་སྤྱོད་བཟང་སྤེལ་ནས།།
བསམ་པའི་དཔལ་ཡོན་དར་སོང་
།།” （41) ཞེས་སྤྱི་ཚོགས་ཀྱི་ཕྱོགས་གང་
ཅིའི་གོང་འཕེལ་གྱི་རྣམ་པ་བཟང་པོ་བསྟན་ཡོད། ཡང་དཔེར་ན།
“ སྐུ་འདྲ་ཆུང་ཡང་དྲག་ག ། གཟུངས་གཞུག་མེད་ན་སྡུག་ག །
བྱམས་པ་སྐྱོ་ཡང་དྲག་ག ། ཡོན་ཏན་མེད་ན་སྡུག་ག །” ( 42）ཞེས་པ་
ལས་དེང་རབས་ཀྱི་འཚོ་བ་དངོས་ནང་ཐོན་དང་ཐོན་བཞིན་པའི་
གཞོན་ནུ་ཕོ་མོའི་གཉེན་སྒྲིག་ཐད་ཀྱི་ཡར་ཐོན་གྱི་བསམ་བློ་མཚོན་
ཡོད་ལ་ཡང་དག་པའི་མི་ཚེའི་ལྟ་བ་དང་རིན་ཐང་འདུ་ཤེས་མཚོན་
པ་ཡོད་པ་དང་། “རྫུན་མ་བདེན་པ་བཟོས་སོང་།། བདེན་པ་རྫུན་
མ་བཟོས་སོང་།། དཀར་ནག་ཕྱིན་ཅི་ལོག་པ།། ཚང་མ་དངུལ་
གྱིསབཟོས་སོང་།།”(4）ཞེས་དེང་སྐབས་སྤྱི་ཚོགས་ཐོག་ཡོད་ཚད་
ཐམས་ཅད་དངུལ་གྱིས་ཐག་གཅོད་པའི་མ་རབས་ཀྱི་སྤྱོད་ངན་
རིགས་དར་བའི་དོན་དངོས་གསོན་རྗེན་དུ་མཚོན་ཡོད་པ་སོགས་
དེང་དུས་ཀྱི་སྤྱི་ཚོགས་འཚོ་བའི་ཟུར་ངོས་ཚང་མ་ཚིགས་བཅད་ཀྱི་
རྣམ་པ་འདི་ལ་བརྟེན་ནས་མངོན་སུམ་དུ་བསྟན་པའི་དམངས་
གཞས་གསར་པ་བགྲང་གིས་མི་ལང་བ་ཐོན་བཞིན་ཡོད། མདོར་ན་
དམངས་གཞས་ལས་བྱུང་བའི་ཚེག་བར་དྲུག་མའི་ཚིག་སྦྱོར་རྣམ་པ་
དེ་ནི་ལོ་ངོ་སྟོང་ཕྲག་གི་ལོ་རྒྱུས་ལྡན་ལ་དམངས་ཁྲོད་དུ་དར་ཁྱབ་ཆེ་
བ་མ་ཟད་མུ་མཐུད་གོང་འཕེལ་གྱི་མདུན་ལམ་ཡངས་པའི་དམངས་



ལེའུ་གཉིས་པ། དམངས་གཞས་ཀྱི་ཚེག་ཁྱིམ་དྲུག་མའི་ལུས་ཀྱི་བྱུང་རིམ་གླེང་བ།
གཞས་ཀྱི་རྣམ་པ་གལ་ཆེན་ཞིག་ཡིན་ནོ། །
མེས་པོའི་ངག་རྗེས་ཇི་བཞིན་གསལ་བར་སྲིད་པ་ལས་ཀྱི་མེ་ལོང་
ལྷ་སྲས་བོད་མིའི་མགོན་དུ་བྱོན་པའི་བཙན་པོའི་ཞལ་སྒོ་འགྲིམས་
པའི་གླུ་
ཕྱག་ན་པད་མ་མི་ཡི་གར་རོལ་ཚངས་དབྱངས་རྒྱ་མཚོ་མཉེས་པའི་
གཞས།།
ཡུན་རིང་ལོ་རྒྱུས་གཡང་གིས་ཕྱུག་པ་གླུ་གཞས་ཚེག་ཁྱིམ་དྲུག་མ་
ཉིད།།
མཆན་འགྲེལ།
(ལྷོ་ཁའི་དམངས་གཞས་ཕྱོགས་བཏུས། བོད་ལྗོངས་མི་དམངས་དཔེ་སྐྲུན་
ཁོང་ནས་༡༩༩༩ལོའི་ཟླ་༡༢པར་པར་དུ་བསྐྲུན། (1） p67
ཀ་ལ་པིང་ཀའི་སྒྲ་དབྱངས། མཚོ་སྔོན་མི་རིགས་དཔེ་སྐྲུན་ཁང་ནས་
༡༩༨༩ལོའི་ཟླ་༨ པར་པར་སྐྲུན་བྱས། （2） p313=314
· ཏུན་ཧོང་ནས་ཐོན་པའི་བོད་ཀྱི་ལོ་རྒྱུས་ཡིག་ཆ།》 བསྒྱུར་སྒྲིག་བྱ་མཁན་
དབང་རྒྱལ་དང་བསོད་ནམས་སྐྱིད། མི་རིགས་དཔེ་སྐྲུན་ཁང་ནས་༡༩༩༢ལོའི་
ཟླ་༢ པར་པར་དུ་བསྐྲུན། (3) p42 / (4） j44 / (5） p47 ༈ (6) 49 ， (7） p34 ，
(8) p36 } { LE) p44-45 / ( 12) p47
91
，



དབུས་གཙང་དམངས་གཞས་ལས་ཚེག་ཁྱིམ་དྲུག་མའི་ལུས་ལ་དཔྱད་པ།
《བོད་རྒྱ་ཚིག་མཛོད་ཆེན་མོ། མི་རིགས་དཔེ་སྐྲུན་ཁང་ནས་༡༩༩༣ལོའི་ཟླ་
༡ ༢པར་པར་དུ་བསྐྲུན། （9）n846
（ཆོས་འབྱུང་མེ་ཏོག་སྙིང་པོ་སྦྲང་རྩིའི་བཅུད།》 ཉང་བན་ཉི་མ་འོད་ཟེར་གྱིས་
མཛད། བོད་ལྗོངས་བོད་ཡིག་དཔེ་རྙིང་དཔེ་སྐྲུན་ཁང་ནས་ ༡༩༨ ར ལོའི་ཟླ་
༣ པར་པར་སྐྲུན་བྱས། 1(） p16ty
(བོད་ཀྱི་རྩོམ་རིག་ལོ་རྒྱུས་མུན་སེལ་སྒྲོན་མེ། ལྷག་པ་ཆོས་འཕེལ་ལགས་ཀྱིས་
མཛད། བོད་ལྗོངས་མི་དམངས་དཔེ་སྐྲུན་ཁང་ནས་༢༠༠༣ལོའི་ཟླ་ ༣པར་པར་
དུ་བསྐྲུན། （13） i51
（14） གླུ་ཚིག་དེ་ནི་བདག་གིས་ལྷོ་ཁ་ས་ཁུལ་གོང་དཀར་རྫོང་ཁོངས་དོལ་ནས་
བསྡུས་པ་ཡིན།
(བོད་རིགས་ཀྱི་རྩོམ་རིག་ཞིབ་འཇུག》(རྒྱ་ཡིག）ཐུང་ཇིན་ཧྭ་ཡིས་མཛད།
ཀྲུང་གོའི་བོད་རིག་པ་དཔེ་སྐྲུན་ཁང་ནས་༢༠༠༢ལོའི་ཟླ་ ༡༢ པར་པར་སྐྲུན་
བྱས། (15） p:382
（བོད་ཀྱི་ལྷ་མོའི་འཁྲབ་གཞུང་།» བོད་ལྗོངས་མི་དམངས་དཔེ་སྐྲུན་ཁང་ནས་
༡༩༨༩ལོའི་ཟླ་༡༠པར་པར་སྐྲུན་བྱས། （16） p612
（ངག་དབང་བློ་བཟང་རྒྱ་མཚོའི་རྣམ་ཐར། རྒྱལ་བ་སྐུ་ཕྲེང་ལྔ་པས་མཛད།
བོད་ལྗོངས་མི་དམངས་དཔེ་སྐྲུན་ཁང་ནས་ ༡༩༩༡ལོའི་ཟླ་༤པར་པར་དུ་བསྐྲུན་
(17) p94/（1） p152
（མིག་ཡིད་རྣ་བའི་དགའ་སྟོན།》 སངས་རྒྱས་རྒྱ་མཚོས་མཛད། བོད་ལྗོངས་མི་
དམངས་དཔེ་སྐྲུན་ཁང་ནས་ ༡༩༩༡ལོའི་ཟླ་༡༠པར་པར་དུ་བསྐྲུན། （19） （20) pt3
“གླུ་གར་ཚངས་པའི་ཆབ་རྒྱུན» ཞོལ་ཁང་བསོད་ནམས་དར་རྒྱས་ཀྱིས་



ལེའུ་གཉིས་པ། དམངས་གཞས་ཀྱི་ཚེག་ཁྱིམ་དྲུག་མའི་ལུས་ཀྱི་བྱུང་རིམ་གླེང་བ།
མཛད། བོད་ལྗོངས་མི་དམངས་དཔེ་སྐྲུན་ཁང་ནས་ ༡༩༩༢ ལོའི་ཟླ༦པར་པར་
དུ་བསྐྲུན། （21） po=91
(ཚངས་དབྱངས་རྒྱ་མཚོ་དང་ཁོང་གི་མགུར་གླུའི་ཞིབ་འཇུག།》 《རྒྱུ་
ཡིག) བོད་ལྗོངས་མི་དམངས་དཔེ་སྐྲུན་ཁང་ནས་༡༩༨༥ ལོའི་ཟླ་༡༠ པར་པར་
དུ་བསྐྲུན། (22） p82
དམངས་གཞས་ཕྱོགས་བསྒྲིགས། བོད་ལྗོངས་མི་དམངས་དཔེ་སྐྲུན་ཁང་
ནས་༢ ༠༠༢ལོའི་ཟླ་༡༢པར་པར་དུ་བསྐྲུན།（༧3） p250
(བསླབ་བྱ་ཉེར་མཁོ་ཕྱོགས་བསྒྲིགས། ཀན་སུའུ་མི་རིགས་དཔེ་སྐྲུན་ཁང་
ནས་༢༠༠༠ལོའི་ཟླ་༡ པོར་པར་སྐྲུན་བྱས། (24） p52
(ཞབས་དཀར་བ་ཚོགས་དྲུག་རང་གྲོལ་གྱི་གསུང་འབུམ། （པོད་དང་པོ།) མ
ཚོ་སྔོན་མི་རིགས་དཔེ་སྐྲུན་ཁང་ནས་ ༢༠༠༢ ལོའི་ཟླ་༤པར་པར་དུ་བསྐྲུན།
( 25} p504
(ཤར་སྐལ་ལྡན་རྒྱ་མཚོའི་མགུར་འབུམ། མཚོ་སྔོན་མི་རིགས་དཔེ་སྐྲུན་ཁང་
ནས་༡༩༩༤ལོའི་ཟླ་༢པར་པར་དུ་བསྐྲུན། （26） p139
བོད་ཀྱི་ལོ་རྒྱུས་དེབ་ཐེར་ཁག་ལྔ།» བོད་ལྗོངས་བོད་ཡིག་དཔེ་རྙིང་དཔེ་སྐྲུན་
ཁང་ནས་༢༠༠༥ལོའི་ཟླ་༡༢པར་པར་སྐྲུན་བྱས། （27）n326
རོལ་མོའི་བསྟན་བཅོས།» ས་སྐྱ་པཎ་ཆེན་སོགས་ཀྱིས་མཛད། མི་རིགས་དཔེ་
སྐྲུན་ཁང་ནས་༡༩ ར ར ལོའི་ཟླ་ ༡༠ པར་པར་དུ་བསྐྲུན། （28） p105
《བོད་ཀྱི་དམངས་གཞས།（དང་པོ།) བོད་ལྗོངས་མི་དམངས་དཔེ་སྐྲུན་ཁང་
ནས་༡༩༩༠ལོའི་ཟླ་༧པར་པར་སྐྲུན་བྱས། (29） p?215/ （31） p50 (32） p169
(ལྷོ་ཁའི་ཡུལ་གླུ་ལེགས་བཏུས།》 བོད་ལྗོངས་མི་དམངས་དཔེ་སྐྲུན་ཁང་ནས་



དབུས་གཙང་དམངས་གཞས་ལས་ཚེག་ཁྱིམ་དྲུག་མའི་ཁུལ་དཔྱད་པ།
༡༩༩༥ལོའི་ཟླ་༡པོར་པར་དུ་བསྐྲུན། (30） pl3
（བོད་ལྗོངས་སྲོལ་རྒྱུན་རོལ་དབྱངས་གཅེས་བསྡུས། （རྒྱ་ཡིག） བོད་ལྗོངས་
མི་དམངས་དཔེ་སྐྲུན་ཁང་ནས་༡༩༩༧ལོའི་ཟླ་༡༡པར་པར་སྐྲུན་བྱས། (33）pist=67
(དཔལ་སྤྲུལ་སྙན་རྩོམ་གཅེས་བཏུས།》 སི་ཁྲོན་མི་རིགས་དཔེ་སྐྲུན་ཁང་ནས་
༡༩༩༢ལོའི་ཟླ་༧པར་པར་དུ་བསྐྲུན། (34） p422
（བོད་ཀྱི་ལོ་རྒྱུས་རགས་རིམ་གཡུ་ཡི་ཕྲེང་བ།》 བོད་ལྗོངས་དཔེ་རྙིང་དཔེ་སྐྲུན་
ཁང་ནས་༢ ༠༠༦ལོའི་ཟླ་༢པར་པར་དུ་བསྐྲུན། (35) p527
（36） གཞས་ཚིག་དེ་ནི་བདག་གིས་ལྷ་ས་ནས་བསྡུས་ཤིང་དེ་འདྲའི་གཞས་
ཚིག་རིགས་ནི་དེང་སང་ཡང་ལྷ་ས་ཁུལ་གྱི་མང་ཚོགས་ཀྱི་ངག་ནས་གང་མང་ཐོས་རྒྱུ་
འདུག
༼ལྷ་ས་ཁུལ་སྤྱི་དམངས་གཞས། ལྷ་ས་གྲོང་ཁྱེར་མང་ཚོགས་སྒྱུ་རྩལ་ཁང་ནས་
༡༩༨༩ལོའི་ཟླ་༤ པར་པར་བསྐྲུན་བྱས། （37）pl/(38） p2
(སེར་མོ་བའི་རྒྱལ་ཁམས་འཇིགས་པ།》(རྒྱ་ཡིག） ཨ་རི་བ་གེལ་སི་ཐན་གྱིས་
བརྩམས། ཀྲུང་གོའི་བོད་རིག་པ་དཔེ་སྐྲུན་ཁང་ནས་༢༠༠༥ལོར་པར་དུ་བསྐྲུན།
{ 33 } p133
（བ། སར་བྱུང་དམངས་གཞས།» རྩོམ་པ་པོ་ཨ་ནུའུ། བོད་ལྗོངས་མི་དམངས་
དཔེ་སྐྲུན་ཁང་ནས་༢༠༠༣ལོའི་ཟླ་དང་པོར་པར་དུ་བསྐྲུན། （40） p19 / （41） part
[ 42} p64 } { 43} p101



ལེའུ་གསུམ་པ། ཚེག་ཁྱིམ་དྲུག་མའི་དམངས་གཞས་ཀྱི་ཁྱད་ཆོས་གླེང་བ།
ལེའུ་གསུམ་པ། ཚེག་ཁྱིམ་དྲུག་མའི་རྣམ་པ་
ཅན་གྱི་དམངས་གཞས་ཀྱི་ཁྱད་
ཆོས་སྐོར་གླེང་བ།
དམངས་ཁྲོད་རྩོམ་རིག་གི་རིགས་ཡོད་ཚད་ཀྱི་ནང་ནས་
དམངས་གཞས་ནི་སྤྱི་ཚོགས་ཀྱི་འཚོ་བའི་སྣང་ཚུལ་སྣ་ཚོགས་ཕྱིར་
མཚོན་བྱེད་མགྱོགས་ཤོས་ཤིག་ཡིན་ཞིང་དམངས་གཞས་ལས་མང་
ཚོགས་ཀྱི་བསམ་བློ་དང་། བརྩེ་དུང་། ལྟ་ཚུལ་མངོན་ཐུབ་པ་མ་
ཟད་ལོ་རྒྱུས་ཐོག་ཐོན་ཟིན་པའི་བྱ་དངོས་མང་པོ་ཞིག་ཀྱང་དམངས་
གཞས་ཀྱི་ཐོག་ནས་ཟིན་འགོད་བྱས་ཡོད་སྟབས་དེ་ནི་རིན་ཐང་ཤིན་
ཏུ་ཆེ་བའི་སྒྱུ་རྩལ་རིགས་ཤིག་ཡིན། །
བོད་ཀྱི་དམངས་གཞས་ནི་བོད་རིགས་ངལ་རྩོལ་མི་དམངས་
ཀྱིས་ཡུན་རིང་གི་འཚོ་བའི་ལག་ལེན་གྱི་ནང་རིམ་པར་གསར་རྩོམ་
བྱས་པའི་ལོ་རྒྱུས་ཀྱི་བགྲོད་ལམ་རིང་མོ་ཞིག་བརྒྱུད་ནས་བྱུང་བས་
ན་དེང་སྐབས་སྤུས་འབོར་གང་ནས་བཤད་ཀྱང་མི་རིགས་གཞན་
གང་ལའང་སྨོན་མི་དགོས་པའི་འབྲས་བཟང་ཐོབ་ཐུབ་པ་བྱུང་ཡོད།
དེ་འདྲའི་དམངས་གཞས་ནི་དམངས་ཁྲོད་རྩོམ་རིག་གི་ཡིད་འོང་
སྐྱེད་ཚལ་དུ་བཞད་པའི་མཚར་སྡུག་ངོ་མཚར་འབར་བའི་མེ་ཏོག་



དབུས་གཙང་དམངས་གཞས་ས་ཚེག་ཁྱིམ་དྲུག་མའི་ལུས་ལ་དཔྱད་པ་
ཆུན་པོ་ཞིག་ཡིན་པས་རྩོམ་རིག་གི་རྣམ་པ་གཞན་དང་མཚུངས་པར་
གླུ་གཞས་དེ་དག་གི་དབྱངས་དང་ཚིག་འབྲུའི་བར་གསེང་ནས་རང་
ཅག་བོད་མིའི་ཐུན་མོང་མ་ཡིན་པའི་བསམ་བློའི་འཁྱེར་སོ་དང༌།
མཛེས་དཔྱོད་ཀྱི་ལྟ་བ་ངེས་ཅན་ཞིག་མཚོན་ཐུབ་པ་མ་ཟད་ལྷག་
པ ར་དུ་དམངས་གཞས་དེ་དག་གི་ཐོག་ནས་མི་རྣམས་ཀྱིས་འཚོ་
བའི་བརྒྱུད་རིམ་ཁྲོད་དཀའ་ངལ་ལ་འཇིགས་ཞུམ་མེད་པར་རྟག་ཏུ་
སྤྲོ་སྣང་ལྡན་པའི་ངང་སྙན་འཇེབས་ཡི་གར་འོང་ཞིང་རྣ་བའི་བཅུད་
དུ་གྱུར་བའི་གླུ་གཞས་སྣ་ཚོགས་དང་ལུས་དང་གྲིབ་མ་བཞིན་
འགྲོགས་ཏེ་མི་ཚེར་གདོང་ལེན་བྱེད་པའི་བོད་མི་རིགས་ཀྱི་སྤྲོ་སྣང་
གིས་ཁེངས་པའི་རང་གཤིས་ཁྱད་པར་ཅན་དེ་འབུར་དུ་མངོན་ཐུབ་
པ་བྱུང་ཡོད། དེའི་ཕྱིར་ངག་རྩོམ་གྱི་རྣམ་པ་དེས་གནའ་ནས་ད་
ལྟའི་བར་སྐྱེ་བོ་ཁྲི་སྟོང་མང་པོའི་ཡིད་ཀྱི་བརྟན་པ་དབང་མེད་དུ་
འཕྲོག་པ་མ་ཟད་འཛད་དུ་མེད་པའི་སྒྱུ་རྩལ་གྱི་རོ་ནུས་ཕུན་སུམ་
ཚོགས་པ་ཞིག་མྱོང་རོལ་བྱེད་པའི་སྐལ་བ་སྦྱིན་ཡོད་པ་ནི་བསྙོན་
མེད་ཀྱི་བདེན་དོན་ཞིག་ཡིན་ནོ། །
དམངས་ཁྲོད་གླུ་གཞས་ཀྱི་རིགས་དེ་དག་ལས་ཚེག་བར་དྲུག་
མའི་ལུས་དེ་ནི་མདོ་དབུས་ཁམས་གསུམ་གྱི་ནང་ནས་གཙོ་བོ་
དབུས་གཙང་ཁུལ་དུ་དར་ཁྱབ་ཤིན་ཏུ་ཆེ་ཞིང་སྐྱེ་བོ་རྒན་དར་
གཞོན་གསུམ་གྱི་དབྱེ་བ་མེད་པར་ཚང་མས་རྟག་པར་ངག་ནས་
གྱེར་བར་དགའ་བའི་ཚིགས་བཅད་རྣམ་པ་གལ་ཆེན་ཞིག་ཡིན།
ཚིགས་བཅད་རྣམ་པ་དེ་ནི་དམངས་གཞས་ཀྱི་རྣམ་པ་གཞན་དག་
96



ལོའུ་གསུམ་པ། ཚེག་ཁྱིམ་རཱུ་དྲུག་མའི་དམངས་གཞས་ཀྱི་ཁྱད་ཆོས་ང་བ།།
དང་བསྡུར་ན་རྗོད་བྱེད་ཀྱི་ཚིག་རྐང་ཐུང་ལ་སྟབས་བདེ་བ་མ་ཟད་
སྤྱིར་བཏང་བྱས་ན་དམངས་གཞས་ཚན་པ་གཅིག་ཚིག་རྐང་བཞི་
ལས་གྲུབ་པས་ཟོར་ཡངས་པ་ཞིག་ཡིན་སྟབས་དབྱངས་རྟར་འདྲེན་
སླ་ཞིང་ཡིད་ལ་ངེས་བདེ་བའི་ཁྱད་ཆོས་ལྡན་ཡོད། དེ་ལྟ་བུའི་
གཞས་ཚིག་གི་རིགས་མི་རྣམས་ཀྱིས་གྱེར་ལེན་བྱ་རྒྱུར་དགའ་མོས་
ཤིན་ཏུ་ཆེ་ཞིང༌། ད་ཆ་ཚིགས་བཅད་ཀྱི་རྣམ་པ་དེ་ལ་བརྟེན་ནས་
གསར་རྩོམ་བྱས་པའི་དམངས་གཞས་ནི་དམངས་གཞས་སྤྱི་ཡོངས་
ཀྱི་ནང་ནས་རིགས་མང་ཤོས་དང་ཕུན་སུམ་ཚོགས་ཤོས་སུ་གྱུར་
ཡོད། །
མདོར་ན་ཚེག་བར་དྲུག་མའི་དམངས་གཞས་ནི་ལོ་རྒྱུས་ཡུན་
རིང་ཞིང་བསམ་བློའི་ནང་དོན་གཏིང་ཟབ་ལ་སྒྱུ་རྩལ་ཁྱད་ཆོས་ཀྱང་
ཚད་མཐོར་སོན་པ་ཞིག་ཡིན་པས་བོད་ཀྱི་དམངས་གཞས་ཀྱི་ཁྲོད་དུ་
གལ་ཆེའི་གནས་བབ་ལྡན་པའི་དམངས་གཞས་ཀྱི་རྣམ་པ་ཞིག་ཏུ་
གྱུར་ཡོད་པ་རེད། དེར་བ རྟེན་ག ཤམ་ལ་ཚེག་བར་དྲུག་མའི་
དམངས་གཞས་ལ་ལྡན་པའི་དམིགས་བསལ་ཁྱད་ཆོས་འགའ་ཞིག་
གླེང་གཞིར་བཟུང་ནས་ཚིགས་བཅད་ཀྱི་རྣམ་པ་གང་དེའི་རིན་ཐང་
ཇི་ཡོད་ལ་སྔར་བས་ལྷག་པའི་ངོས་འཛིན་ཞིག་ཡོང་རེས་སྐུལ་ཏེ་
རང་བློས་ཅི་འཁྱུད་ཀྱིས་མདོ་ཙམ་བརྗོད་པར་བྱའོ། ། །



དབུས་གཙང་དམང ས་གཞས་ལས་ཚེག་ཁྱིམ་དྲུག་མའི་ལུས་ལ་དཔྱད་པ།
དང་པོ། ཚེག་བར་དྲུག་མའི་ལུས་ལ་དམངས་གཞས་ཀྱི་
རིགས་སྣ་ཚོགས་ལ་ཁྱབ་པའི་ཁྱད་ཆོས་ལྡན་པ།
དེང་ར བ ས་ཀྱི་དམངས་ཁྲོད་རྩོམ་རིག་སྨྲ་བ་རྣམས་ཀྱིས་
དམངས་གཞས་ཀྱི་རིགས་དབྱེ་བྱ་སྐབས་སྤྱིར་ན་ནང་དོན་ལ་
གཞིགས་ནས་དབྱེ་བ་མཛད་པ་ལྟར་བོད་ཀྱི་དམངས་གཞས་ཀྱི་
རིགས་དབྱེ་བྱ་སྟངས་ཀྱང་དེ་ལྟར་ཕྱེ་ན་འོས་ཤིང་འཚམས་པ་ཞིག་
རེད། དེས་ན་བོད་ཀྱི་དམངས་གཞས་ཀྱང་སྤྱིར་ན་གཤམ་གྱི་རིགས་
དེ་དག་གི་ཁོངས་སུ་འདུ་བ་སྟེ་ངལ་རྩོལ་གྱི་གཞས་དང༌། མཛད་
སྒོའི་གཞས། དུས་བསྟུན་སྲིད་གཞས། འཚོ་བའི་གཞས། མཛའ་
གཞས། བྱིས་པའི་གཞས་སོགས་ཡིན། དམངས་གཞས་ཀྱི་རིགས་
དེ་དག་གི་མཚོན་བྱེད་རྣམ་པའི་ངོས་ནས་བཤད་ན་སྤྱིར་ན་ཚིགས་
སུ་བཅད་པ་ཡིན་པ་གང་ཞིག་རྐང་པ་ཆ་མཉམ་པ་དང་མི་མཉམ་
པའི་རིགས་གཉིས་ཀ་ཡོད་ལ། ཚིག་རྐང་རིང་ཐུང་དང་གཅོད་
མཚམས་ཀྱང་སྣ་ཚོགས་ཤིག་ཡོད་པས་མཚོན་བྱེད་རྣམ་པ་ཕུན་སུམ་
ཚོགས་པོ་ཞིག་ཆགས་ཡོད། འོན་ཀྱང་མཚོན་བྱེད་རྣམ་པ་དེ་དག་
ཁྲོད་ནས་སྤྱོད་མང་ཤོས་ནི་ཚིག་རྐང་ཚ་སྙོམ་པའི་ཚེག་བར་དྲུག་མ་
དང་། བདུན་མ། བརྒྱད་མ། དགུ་མ་བཅས་རིགས་བཞི་པོ་དེ་
ཡིན་ཞིང་། གཞས་ཚིག་ཚན་པ་གཅིག་གི་ཚིག་རྐང་མང་ཉུང་ཐད་
སྤྱིར་ན་ཉུང་ཤོས་ཚིག་རྐང་བཞི་ཅན་ནས་མང་ཤོས་ལ་བཅུ་གྲངས་



ལེའུ་གསུམ་པ། ཚེག་ཁྱིམ་དྲུག་མའི་དམངས་གཞས་ཀྱི་ཁྱད་ཆོས་གླེང་བ།
ལྷག་བྱས་པའང་ཡོད། དཔེར་ན། “སྙན་པོའི་གཞས་ཤིག་བསམས་
ནས།། སྒྲ་སྙན་ལུས་ལ་ཁྱེར་ཡོད། ཞབས་བྲོ་རྒྱག་དགོས་བསམས་
ནས།། སྒོ་རག་འཇུར་རྟ་ཉོས་ཡོད།།” （1）ཅེས་པའི་ཆང་གཞས་འདི་
ལ་མཚོན་ན་ཚེག་བར་དྲུག་ཅན་གང་ཞིག་གཅོད་མཚམས་ཆ་གསུམ་
ཅན་ཡིན་པ་དང་ཚིག་རྐང་བཞི་ཅན་ཡིན་ཞིང་གླུ་ཚིག་འདི་འདྲའི་
རིགས་ནི་དབུས་གཙང་ཁུལ་གྱི་དམངས་གཞས་ཀྱི་རྣམ་པ་གཙོ་བོ་
ཞིག་ཡིན། ཡང་དཔེར་ན། “འོང་སྟོད་ཡ་གིར་འཁོར་བ་འདྲ།།
གཡག་ཆུང་རོག་པོ་འཁོར་བ་འདྲ།། གཡག་གི་རྭ་ཅོ་ཐེར་རེ་ཐེར།།
སྦོ་རྩིད་ས་ལ་ཆབ་སེ་ཆབ།། འོང་དཀྱིལ་ཡ་གིར་འཁོར་བ་འདྲ།། རྟ་
ཐོ་སེར་ལྡན་འཁོར་བ་འདྲ།། རྟ་ཕོའི་གཡེར་ཁ་སིང་སེ་སིང་།། ཟེ་
མཇུག་ས་ལ་ཆབ་སེ་ཆབ།། འོང་གཞུག་མ་གིར་འཁོར་བ་འདྲ།། བ་
མོ་ཁྲ་འཛོམ་འཁོར་བ་འདྲ།། བ་མོའི་རྭ་ཅོ་ཀྲོང་སེ་ཀློང་།། འོ་རྐྱལ་
ས་ལ་ཧྲད་སེ་ཧྲད།” （2）ཅེས་པའི་གླུ་ཚིག་ནི་ཚེག་བར་བདུན་ཅན་
གྱི་རྣམ་པ་ཅན་ཡིན་པ་གང་ཞིག་གཅོད་མཚམས་ནི་ཆ་གསུམ་གྱི་
རྗེས་རྐང་མཐའི་ཚེག་ཁྱིམ་ཡ་རུ་འཁེལ་བ་ཡིན་ཞིང་བདུན་ཚིག་གི་
རྣམ་པ་འདིའི་རིགས་སྒོར་གཞས་སོགས་མཛད་སྒོའི་གཞས་ཀྱི་གླུ་
ཚིག་ནང་སྤྱོད་པ་མང་། ཚེག་བར་བརྒྱུད་མ་ནི་དཔེར་ན།“འདི་ནས་
ཕར་སོང་ཕར་ལ་ཕྱིན་པས།། སེར་པོ་གསེར་གྱི་ལུང་པར་སླེབས་བྱུང་།
གསེར་གྱི་མེ་ཏོག་ཁ་འབྲས་མཚར་བ། དོ་དགོང་སྡོད་པའི་གནས་ཚང་
གཡར་རོགས། སང་ཞོག ས་འགྲོ་བའི་ལམ་བུ་སྟོན་རོགས།།
གནས་ཚང་ཡག་བྱུང་གཟིམ་ཆུང་སྤྲོ་བྱུང་།། རྣམ་རྒྱལ་གཡུ་སྒྲོན་
99



དབུས་གཙང་དམངས་གཞས་ལས་ཚེག་ཁྱིམ་དྲུག་མའི་ལུས་ལ་དཔྱད་པ།
དགོངས་པ་མ་ཚོམས།། ང་རང་འགྲུལ་པ་འགྲོ་ལ་ཐུག་སོང་།།”（3）ཞེས་
ཚེག་བར་ཆ་རེ་བྱས་ཏེ་འདོན་པའི་རིགས་གཅིག་དང་། ཡང་དཔེ་
ཆ་བཞག་ན། “དགུང་ཨ་སྔོན་གནམ་མཐའ་ནག་པོ་རེད། བབས་
ཡོང་བ་ཁ་བ་དཀར་པོ་རེད།། ཤར་ཡོང་བའི་ཉི་མ་སེར་པོ་རེད།།
ལས་དེ་གསུམ་བྱ་བ་ཡར་འགྲོ་རེད།། འབྲི་སིབ་ཆུང་རྔ་མ་ནག་པོ་
རེད།། བཞོས་ཡོང་བའི་འོ་མ་དཀར་པོ་རེད། དེ་དཀྲོགས་ན་འབྲི་
མར་སེར་པོ་རེད།། ལས་དེ་གསུམ་བྱ་བ་ཡར་འགྲོ་རེད།།་ （༢）ལྟ་
བུའི་ཚེག་བར་ཡ་ཅན་འདྲེས་པའི་རིགས་ཤིག་ཀྱང་ཡོད་ཅིང་སྔ་མ་
ཚེག་བར་ཆ་ཅན་དུ་འདོན་པའི་རིགས་ནི་དབུས་གཙང་ཁུལ་དུ་དར་
ཡོད་ཅིང་ཕྱི་མ་ཚེག་བར་ཡ་ཅན་དུ་འདོན་པ་ནི་སྟོད་བྱང་འབྲོག་
ཁུལ་དང་མདོ་ཁམས་ཁུལ་དུ་དར་ཁྱབ་ཆེ་བ་ཞིག་ཡིན། ཚེག་བར་
དགུ་མའི་རིགས་ནི་དཔེར་ན། “རི་བོ་བདེ་ཆེན་མ་ཆགས་བདེ་ཆེན་
ཆགས།། རི་བོ་བདེ་ཆེན་ཉི་མའི་ཤར་ལ་ཆགས།། རྩེ་མོ་ཡེ་ལ་སྤྲིན་
པའི་དབུ་ཞྭ་བཞེས།། རྐེད་པ་དེ་ལ་བ་ལུའི་ཤམ་ཐབས་བཞེས།། རྩ་
བ་མར་ལ་ཆུ་མོས་གཡས་སྐོར་བརྒྱབ།། དེ་ལ་གསེར་བྱ་ངང་པས་
གཡོན་སྐོར་བརྒྱབ།།” （5）ཅེས་པ་ལྟ་བུ་ཡིན་ཞིང་དགུ་ཚིག་གི་རྣམ་
པ་འདིའི་རིགས་ཀྱང་སྒོར་གཞས་དང་གཞས་ཆེན་སོགས་ཀྱི་ནང་
སྤྱོད་པ་མང་།
གོང་གསལ་གྱི་ཚིག་སྦྱོར་བྱེད་སྟངས་རིགས་བཞིའི་ནང་ནས་
ཀྱང་ཚེག་བར་དྲུག་མའི་རྣམ་པ་དེ་ནི་ནང་མ་དང་། སྟོད་གཞས།
གཞས་ཆེན་དང༌། རྟ་ཐུང་། བྲོ་གཞས་སོགས་མཛད་སྒོའི་གཞས་
100



ལེའུ་གསུམ་པ། ཚེག་ཁྱིམ་དྲུག་མའི་དམངས་གཞས་ཀྱི་ཁྱད་ཆོས་གླེང་བ།
དང་། ཨར་གཞས་དང་། བཙས་གླུ། སྦྱག་གཞས། ཞོ་གླུ་སོགས་
ལས་གཞས་རིགས་དང་། ཆང་གཞས་དང་། ཚིག་རྒྱག སྐྱོ་གླུ་ལ་
སོགས་པའི་འཚོ་བའི་གཞས། དེ་བཞིན་བྱིས་པའི་གཞས་དང་།
མཛའ་གཞས། དུས་བསྟུན་སྲིད་གཞས་ལ་སོགས་གཞས་སྣ་མང་
པོའི་ཚིག་སྦྱོར་གྱི་ནང་སྤྱི་མཚུངས་སུ་སྤྱོད་པའི་ཚིགས་བཅད་ཀྱི་
རྣམ་པ་ཞིག་ཡིན་པས་དམངས་གཞས་ཀྱི་ནང་ནས་ཁྱབ་ཆེ་ཤོས་
ཤིག་ཡིན། དེའི་སྐོར་ཞིབ་ཕྲའི་དཔེ་མཚོན་འགའ་ཞིག་དྲངས་ཏེ་
གསལ་བཤད་ལམ་ཙམ་བྱས་ན་འདི་ལྟ་སྟེ་དཔེར་ན། སྟོད་གཞས་ཟླ་
བའི་གཞོན་ནུ་》ཞེས་པའི་ཚིག་ནི། “ ཤར་ནས་ཟླ་བ་ཤར་བྱུང༌།།
དཀར་པོའི་སྒོར་སྒོར་ཤར་བྱུང་།། རི་བོང་བློ་ལྡན་ཤེས་ར བ།།
མཇལ་ཡོང་བསམ་པ་མ་བྱུང་།། ཟླ་བ་འདི་ནས་ཕར་འགྲོ།། རྙིང་
མའི་ཟླ་བ་ཚུར་ཡོང་། བཀྲ་ཤིས་ཟླ་བ་དཀར་པོའི།། ཟླ་སྟོད་ཕྱོགས་
ནས་མཇལ་ཡོང་།།” (6） ཞེས་ལེན་ཞིང་། སྟོད་གཞས་དང་ནང་མའི་
གཞས་ཚིག་མང་ཆེ་བ་གོང་དང་འདྲ་བར་ཚེག་བར་དྲུག་ཅན་གང་
ཞིག་ཤོ་ལོ་ཀ་གཉིས་ལས་གཞས་སྣ་རིལ་པོ་གཅིག་གྲུབ་པ་ཞིག་ཡིན།
གཞས་ཆེན་དང་། རྟ་ཐུང་། བྲོ་གཞས་སོགས་ཀྱི་ཚིག་སྦྱོར་བྱ་
སྟངས་ནི་སྣ་གྲངས་ཅུང་མང་མོད་དེ་དག་ཁྲོད་དུ་ཚེག་བར་དྲུག་
མའི་རྣམ་པ་ཅན་ཡང་མང་པོ་ཡོད། དཔེར་ན། ཡུལ་དེ་ཡར་ཀླུང་
སྐྱིད་པ་》ཞེས་པའི་རྟ་ཐུང་གི་ཚིག་ལ། “ཡུལ་དེ་ཡར་ཀླུང་སྐྱིད་པ།།
ཡར་ཀླུང་ཤེལ་བྲག་སྐྱིད་པ།། ཨོ་རྒྱན་པད་མའི་གདན་ས། ཤེལ་གྱི་
བྲག་ལ་བཅོལ་ཡོད། རྩྭ་དེ་གྲོ་ལོ་ཞིམ་པ། གྲོ་ལོའི་ལོ་མ་ཞིམ་པ།།
101



དབུས་གཙང་དམངས་གཞས་ལས་ཚེག་ཁྱིམ་དྲུག་མའི་ལུས་ལ་དཔྱད་པ།
ཁྱུང་དཀར་མཛོ་ཕོའི་བློ་གཏད།། གྲོ་ལོའི་ལོ་མར་བཅོལ་ཡོད།། ཆུ་
དེ་གངས་ཆུ་ཞིམ་པ།། གངས་ཆུ་བསིལ་མ་ཞིམ་པ།། ཉ་ཆུང་གསེར་
མིག་བློ་གཏད། གངས་ཆུ་བསིལ་མར་བཅོལ་ཡོད།” （༡)ཅེས་པའི་
རྟ་ཐུང་དེའི་གླུ་ཚིག་ཆ་ཚང་ཚེག་བར་དྲུག་མའི་རྣམ་པ་སྤྱད་ཡོད་པ་
འདི་ལས་དབུས་གཙང་ཁུལ་གྱི་མཛད་སྒོའི་གཞས་ཀྱི་ནང་དྲུག་ཚིག་
གི་རྣམ་པ་སྤྱོད་མང་བའི་དོན་དངོས་ར་སྤྲོད་བྱ་ཐུབ། །
བོད་ཀྱི་དམངས་ཁྲོད་དུ་དར་བའི་ལས་གཞས་ནི་གྲངས་འབོར་
དང་ཁྱབ་ཚད་གཉིས་ཐད་ནས་དམངས་གཞས་སྤྱི་ཡོངས་ཀྱི་ནང་
ནས་ཕུན་སུམ་ཚོགས་ཤོས་ཀྱི་རིགས་ཤིག་ཡིན་པ་ནི་དམངས་གཞས་
ལས། “གླུ་དང་ལས་ཀ་འགྲིག་ན།། དཀའ་ལས་ཁག་རྒྱུ་མི་འདུག །
ང་དང་ཆུང་འདྲིས་འཕྲད་ན། ཉི་མ་འགྲོ་བ་མི་ཚོར།།་ （B）ཞེས་པ་
ལྟར་སྤྱིར་ན་མི་རྣམས་ཀྱིས་ལས་ཀ་གང་ཞིག་ལས་ཀྱང་དེ་ལ་
འཚམས་པའི་ལས་གཞས་རེ་ལེན་རྒྱུ་ཡོད། མཚོན་བྱའི་ནང་དོན་
ངོས་ནས་བཤད་ནའང་ལས་གཞས་ཀྱི་གླུ་ཚིག་གི་ནང་དུ་བརྗོད་
དོན་གང་ཡང་མི་སྟོན་པའི་ངག་ཚིག་གང་རུང་དབྱངས་སུ་འདྲེན་
པའི་སྟབས་བདེའི་ངག་གཞས་རིགས་ཡོད་ལ་ལས་ཀའི་བརྒྱུད་རིམ་
ཆ་ཚང་བར་སྟོན་ནུས་པའི་ཅུང་རྙོག་འཛིང་ཅན་གྱི་གླུ་ཚིག་རིང་གྲས་
རིགས་ཀྱང་མང་པོ་ཞིག་ཡོད་པ་དང་། མཚོན་བྱེད་རྣམ་པའི་ངོས་
ནས་བཤད་ན་ཚིག་རྐང་ཐད་ཆ་སྙོམ་པ་དང་མི་སྙོམ་པའི་རིགས་
གཉིས་ཀ་ཡོད་པ་མ་ཟད། རྐང་པའི་རིང་ཐུང་ཡང་ཉུང་བར་ཚིག་
འབྲུ་གཉིས་གསུམ་དང་མང་བར་བཅུ་གྲངས་ལྷག་བྱས་པ་སོགས་
112



ལེའུ་གསུམ་པ། ཚེག་ཁྱིམ་དྲུག་མའི་དམངས་གཞས་ཀྱི་ཁྱད་ཆོས་གླེང་བ།
དབྱེ་བ་ཅི་རིགས་པ་ཡོད། དེ་འདྲའི་ལས་གཞས་ཁྲོད་དུ་ཚེག་བར་
དྲུག་མའི་རྣམ་པར་བ རྟེན་པའི་རིགས་ཀྱང་ཧ་ཅང་མང་བ་སྟེ།
དཔེར་ན་རྡོ་བཟོའི་གཞས་ （ སྤྲུལ་པའི་ལྷ་ཁང་བཞེངས་ཆོག་》ཅེས་
པའི་ཚིག་ནི་འདི་ལྟ་སྟེ། “ ས་པས་ས་ཞིག་འཁྱེར་ཤོག ། རྡོ་པས་རྡོ་
ཞིག་འཁྱེར་ཤོག ། ས་རྡོ་འདྲེས་མ་བྱུང་ན།། སྤྲུལ་པའི་ལྷ་ཁང་
བཞེངས་ཆོག །” （9）ཅེས་ལེན་ཞིང་། ཡང་དཔེར་ན་ཞིང་པས་སྟོན་
ལས་བྱ་སྐབས་རྒྱུག་དབྱུག་རྒྱུག་པའི་གཞས་ （ཨ་མ་ལའི་ཧོའོ་》ཞེས་
པའི་ཚིག་ནི། “ད་ལོ་བཏབ་པའི་དཀྱིལ་ནས།། གྲོ་ལས་ཡག་པ་མ་
བྱུང་།། སང་གནངས་གསེར་གྱི་ཟམ་པ།། བཙུགས་སུ་ཆོག་པ་ཡོད་
དོ།། སྙེ་མས་རྒྱུག་པའི་འོག་ནས། འཕར་ཆེན་འཕར་ཆུང་མ་རྒྱུག །
གཞོན་པ་ང་ཚོ་བཞག་ནས།། རྒྱག་རྒྱུ་ག་རེ་ཡོག་རས།།” （10）ཞེས་ལེན་
པ་དང་། ཡང་དཔེར་ན། “ ཞོ་མདོང་ཙན་དན་སྡོང་པོར།།
མདོང་ཡུ་ལྷ་ཤིང་ཤུག་པ།། ཞོ་སྐད་དང་པོ་བརྒྱབ་སོང་།། ཞོ་ཆུ་རན་
པ་མིན་ནམ།། ཞོ་སྐད་གཉིས་པ་བརྒྱབ་སོང་། གསེ་བ་གོ་བ་བཞེས་
དང་། ཞོ་སྐད་གསུམ་པ་བརྒྱབ་བྱུང་།། མར་རྡོག་འགྲིལ་བ་མིན་
ནམ།” （11）ཞེས་པའི་ཞོ་དཀྲོག་པའི་གླུ་དེ་དྲུག་ཚིག་གི་ལུས་ལ་བརྟེན་
ནས་ལེན་པ་ལྟར་ལས་གཞས་ཀྱི་ཚིག་ནང་དྲུག་ཚིག་རྣམ་པའི་གླུ་
ཚིག་འདི་འདྲ་ཧ་ཅང་མང་ངོ༌། །
དེ་བཞིན་དབུས་གཙང་གི་དམངས་ཁྲོད་དུ་དར་ཁྱ བ་ཆེ་བའི་
མཛའ་གཞས་རིགས་ནི་ཕལ་ཆེར་དྲུག་ཚིག་གི་རྣམ་པ་ཅན་ཡིན་ལ་
ཚིག་རྒྱུག་དང་ཆང་གཞས་སོགས་འཚོ་བའི་ནང་རྒྱུན་པར་ལེན་མང་
103



དབུས་གཙང་དམངས་གཞས་ལས་ཚེག་ཁྱིམ་དྲུག་མའི་ལུས་ལ་དཔྱད་པ།
བའི་གཞས་ཚིག་ཀྱང་སྤྱིར་ན་ཚེག་བར་དྲུག་མའི་རྣམ་པ་འདི་ཉིད་
སྤྱོད་པ་ཤས་ཆེ་བ་ནི་ཚང་མའི་མཐོང་ཆོས་ཡིན། ལྷག་པར་དུ་སྔ་
དུས་རིང་མོ་ཞིག་ནས་དམངས་ཁྲོད་དུ་ལེན་སྲོལ་ལྡན་པའི་དུས་
བསྟུན་སྲིད་གཞས་རིགས་དཔེར་ན། “མཚན་མོ་རྔ་གོག་བརྡུངས་པ།།
སྡེ་པ་གཞུང་གི་ལུགས་སྲོལ། རྐུན་པོ་ཉི་མའི་དགུང་ལ།། གཟབ་
སྤྲོས་བཏང་ནས་ཡོང་གིས། " （12)ཞེས་དེ་སྔའི་ས་གནས་སྲིད་གཞུང་
སྐབས་སུ་ཕྱི་ངོས་འདྲ་ཆགས་ཤིང་སྒྲིག་ཁྲིམས་ཁ་ལ་འཁྱེར་བའི་
དབང་སྒྱུར་པ་རེ་འགས་འཛེམ་ཟོན་མེད་པར་ཁྲིམས་ལུགས་རྡོག་
རོལ་བཏང་ནས་གཞུང་རྒྱུ་ཟ་བའི་ནག་ཉེས་ལ་མཚང་འབྱིན་བྱས་
པ་ལྟ་བུའི་དུས་བསྟུན་སྲིད་གཞས་ཀྱི་རིགས་ནི་ཚེག་ཁྱིམ་དྲུག་མའི་
ལུས་ཤ་སྟག་ཡིན་ཞེས་བརྗོད་ཀྱང་མི་འོས་པ་གང་ཡང་མེད་ཅིང་།
ཐ་ན་བོད་ཀྱི་བྱིས་པའི་གཞས་ཀྱི་ཁྲོད་དུ་ཡང་དྲུག་ཚིག་གི་ལུས་ཅན་
མང་པོ་ཡོད་དེ་དཔེར་ན། “སྨྱུག་མ་སྨྱུག་རའི་ནང་ལ།། སྨྱུག་བཟང་
རྩ་བ་ཚུགས་སོང་།། རྩ་བ་ཚུགས་པས་ཡག་བྱུང་། སྡོང་པོ་རྒྱུས་
རོགས་གནང་ཞུ།། སྡོང་པོ་རྒྱས་པས་ཡག་བྱུང་།། ལོ་མ་དོན་རོགས་
གནང་ཞུ།། ལོ་མ་དོན་པས་ཡག་བྱུང་། ཐེའུ་གཏོང་རོགས་གནང་
ཞུ།། ཐེའུ་བཏང་པས་ཡག་བྱུང་།། ཞལ་ཁ་འབྱེད་རོགས་གནང་ཞུ།
ཞལ་ཁ་བྱེ་བས་ཡག་བྱུང་།། འབྲས་བུ་སྨིན་རོགས་གནང་ཞུ།། " （13)
ཞེས་པ་དེ་ནི་བྱིས་པས་སྙེ་མ་སྒྲུག་སྐབས་གཏོང་བའི་གཞས་ཤིག་
ཡིན་ཞིང་གཞས་ཚིག་ཆ་ཚང་ཚེག་བར་དྲུག་མ་ཡིན་པ་ལྟ་བུའོ། །
དེའི་ཕྱིར་དྲུག་ཚིག་རྣམ་པ་དེ་ནི་བོད་ཀྱི་དམངས་གཞས་ཀྱི་རིགས་
1(04



ལེའུ་ཧྥསུམ་པ། ཚེག་ཁྱིམ་དྲུག་མའི་རྣམངས་གཞས་ཀྱི་ཕུད་ཆོས་གླིང་པ་
ཚང་མའི་ནང་བེད་སྤྱོད་པའི་ཚིག་སྦྱོར་གྱི་རྣམ་པ་གལ་ཆེན་ཞིག་ཡིན་
ནོ། །
ང་ཚོས་སྔོན་བྱུང་ལོ་རྒྱུས་ལ་ཕྱིར་ལྟ་ཞིག་བྱས་ན་དམངས་གཞས་
ཀྱི་ཚེག་བར་དྲུག་མའི་ལུས་ནི་ཐོག་མར་དབུས་གཙང་ཁུལ་འདིར་
དར་ཡོད་པ་ 《ཏུན་ཧོང་གཏེར་ཡིག་》ལས་མཐོང་ཐུབ་པས་དབུས་
གཙང་ཁུལ་དུ་ཚེག་ཁྱིམ་དྲུག་མའི་ལུས་དེ་དར་འཕེལ་འགྲོ་བའི་ལོ་
རྒྱུས་ཀྱི་དུས་རིམ་རིང་མོ་ཞིག་བརྒྱུད་ཡོད་ཅིང་ཚིགས་བཅད་ཀྱི་
རྣམ་པ་དེ་ལོ་ཟླའི་འགྲོས་དང་བསྟུན་ནས་རིམ་བཞིན་བོད་ཀྱི་ས་
ཕྱོགས་གང་སར་དར་ཁྱབ་བྱུང་ཡོད། དཔེར་ན་མངའ་རིས་ཀྱི་རུ་
ཐོག་ཁུལ་གྱི་དམངས་གཞས་ （སྐྱེ་བ་གཅིག་》ཅེས་པའི་ཚིག་ལ། “སྐྱེ་
བོ་གཅིག་ནི་སྔ་བྱུང་།། སྐྱེ་བ་གཅིག་ནི་ཕྱི་བྱུང་།། སྐྱེ་བ་སྔ་མིན་ཕྱི་
མིན།། འཁོར་བའི་འདམ་ལ་བརྒྱབ་བྱུང་། ཡིན་ཀྱང་བླ་མ་དཀོན་
མཆོག ། སྐྱིད་པའི་ཉི་མ་ཤར་བྱུང་།། དྲིལ་བུ་སིང་སིང་སིང་ལ།།
བླ་མའི་ཆོས་ར་དྲན་བྱུང༌
།། ཤི་ན་དྲིལ་བུ་སིང་སིང་སིང་།། སེམས་
པའི་མགོ་སྐོར་མིན་འགྲོ།།” （14） ཞེས་པའི་སྐྱོ་གླུ་དེ་འདྲ་ཞིག་ལེན་
སྲོལ་ཡོད་འདུག ཡང་དཔེར་ན་ཁམས་ཀྱི་བདེ་ཆེན་ཁུལ་དུ་དར་
བའི་བྲོ་ཚིག་གི་ཁྲོད་དུ་ཡང་དྲུག་ཚིག་རྣམ་པ་ཡོད་དེ་རྩེ་གསུམ་རྩེ་
ལ་ཡག་བྱུང་》ཞེས་པའི་བྲོ་གཞས་ཀྱི་ཚིག་ལ། “ རྩེ་གསུམ་རྩེ་ལ་
ཡག་བྱུང་།། རྩེ་ཡི་གངས་རི་དཀར་པོ། གངས་རི་དཀར་པོ་ཡག་
བྱུང་།། དེ་ནི་གངས་རིའི་རྒྱན་ཆ།”（15）ཞེས་ལེན་གྱི་ཡོད། འབའ་
ཐང་ཁུལ་དུ་དར་བའི་འབའ་བྲོའི་གླུ་ཚིག་ལ་བལྟས་ཀྱང་ཚེག་བར་
105



དབུས་གཙང་དམངས་གཞས་ལས་ཚེག་ཁྱིམ་དྲུག་མའི་ལུས་ལ་དཔྱད་པ།
དྲུག་མ་མང་བ་སྟེ་དཔེར་ན། “ཁྱོད་ཚོ་གངས་རི་མཐོན་པོ།། ལ་མོ་
འདི་ཡི་ཕར་ནང་།། ང་ཚོ་ལྷ་བྱ་གོང་མོ།། ལ་མོ་འདི་ཡི་ཚུར་ནང་།།
ལ་མོ་ཕར་ནང་ཚུར་ནང་།། འཛོམ་བསམས་སེམས་ལ་ཨེ་ཡོད།།
འཛོམ་བསམ་སེམས་ལ་ཡོད་ན།། འཛོམ་པའི་སྨོན་ལམ་འདེབས་
རོགས།།” （16） ཞེས་ལེན་པ་སོགས་གླུ་ཚིག་འདི་དག་ལས་ཀྱང་
ཁམས་ཁུལ་གྱི་དམངས་ཁྲོད་དུ་དར་བའི་གཞས་སྣ་མང་པོའི་ནང་
དྲུག་ཚིག་རྣམ་པ་རྒྱ་ཁྱབ་ཏུ་སྤྱོད་པ་ཤེས་ཐུབ། དེ་བཞིན་མདོ་སྨད་
བླ་བྲང་ཁུལ་དུ་དར་བའི་ཞབས་བྲོ་《ཡང་ལེ་སོ་》 ཞེས་པའི་གླུ་ཚིག་
ནི་འདི་ལྟར་ཏེ། “སྟོད་ཀྱི་གསེར་ལི་རྒོད་ཚང་། བྱ་རྒྱལ་ཁྱུང་གི་
གདན་ས། གངས་ཅན་བོད་ཀྱི་ས་ཆ། བདེ་སྐྱིད་ལྡན་པའི་ས་ཆ།” (17）
ཞེས་ལེན་པ ས་ན་དམང ས་གཞས་ལས་ཚེག་བར་དྲུ ག་མའི་
ལུས་དེ་ནི་མདོ་དབུས་ཁམས་གསུམ་གྱི་ཡུལ་ལུང་ཚང་མར་ཁྱབ་པའི་
དམངས་གཞས་ཀྱི་རྣམ་པ་གལ་ཆེན་ཞིག་ཏུ་གྱུར་ཡོད་པ་གོང་གསལ་
དཔེ་གཞིའི་ཐོག་ནས་གསལ་བར་མངོན་ཐུབ། མདོར་ན་དྲུག་ཚིག་གི་
རྣམ་པ་དེ་གོང་དུ་ཕྱེ་བའི་དམངས་གཞས་ཀྱི་རིགས་ཆེ་བ་དེ་དག་
ཚང་མའི་ནང་སྤྱི་མཚུངས་སུ་གནས་ཡོད་པས་ན་ཚེག་ཁྱིམ་བདུན་
མ་ལ་སོགས་པའི་རྣམ་པ་གཞན་དང་མི་འདྲ་བར་ཁྱབ་རྒྱ་ཆེ་བ་ཞིག་
ཡིན་པ་མ་ཟད་གྲངས་ཚད་ཀྱི་ཐད་ནས་བརྗོད་ན་དེ་བས་ཀྱང་
དམངས་གཞས་ཀྱི་རྣམ་པ་གཞན་གང་ལས་ཀྱང་གྲངས་འབོར་མང་
བའི་གླུ་ཚིག་གི་རྣམ་པ་གལ་ཆེན་ཞིག་ཏུ་གྱུར་ཡོད།
1fi;



ལེའུ་གསུམ་ག ཚེག་ཁྱིམ་དྲུག་མའི་དམངས་གཞས་ཀྱི་ཁྱད་ཆོས་གླེང་བ།
གཉིས་པ། ཚེག་བར་དྲུག་མའི་ལུས་ཀྱི་གཞས་
ཚིག་ལ་བརྗོད་དོན་ཕུན་སུམ་ཚོགས་
པའི་ཁྱད་ཆོས་ལྡན་ཡོད།
བོད་ཀྱི་དམངས་ཁྲོད་གླུ་གཞས་ནི་བོད་མིའི་སྤྱི་ཚོགས་འཚོ་བའི་
ནང་ཡོངས་སུ་ཁྱབ་ཡོད་ཅིང་དམངས་གཞས་ཀྱི་ཐོག་ནས་བོད་
རིགས་མི་དམངས་ཀྱི་འཚོ་བའི་རྣམ་པ་དང་། དམིགས་བསལ་གྱི་
རང་གཤིས། ཡུལ་གོམས་གཤིས་ལུགས། ལོ་རྒྱུས་ཀྱི་དོན་རྐྱེན།
ཆོས་ལུགས་དད་མོས། དེ་བཞིན་བསམ་པའི་བརྩེ་དུང་དང་། མ་
འོངས་པའི་རེ་སྨོན་དང་ཕུགས་བསམ་སོགས་ནང་དོན་ཕུན་སུམ་
ཚོགས་པ་ཞིག་མཚོན་པར་བྱེད། སྙན་འཇེབས་ཡིད་དབང་འཕྲོག་
པའི་དམངས་ཁྲོད་གླུ་གཞས་དེ་དག་གིས་གཅིག་ནས་མི་རྣམས་ཀྱིས་
དཀའ་སྤྱད་ངལ་རྩོལ་བྱེད་པའི་བརྒྱུད་རིམ་ཁྲོད་རང་གིས་རང་ལ་
རོལ་རྩེད་ཀྱི་སྤྲོ་སྣང་འཛད་མེད་སྦྱིན་པ་མ་ཟད་གཉིས་ནས་རང་
གིས་རང་ལ་སློབ་གསོ་དང་སྐུལ་ལྕག་བྱ་བའི་བྱེད་ནུས་ཐོན་ཞིང་
རང་བྱུང་ཁམས་ཀྱི་གནོད་འཚེ་དང་སྤྱི་ཚོགས་ཀྱི་དཀའ་ངལ་སྣ་
ཚོགས་ལ་འཐབ་རྩོད་བྱེད་པའི་ལག་ཆ་གལ་ཆེན་ཞིག་ཏུ་གྱུར་ཡོད།
དམངས་གཞས་དེ་དག་གི་ཁྲོད་ནས་ཀྱང་ཚེག་བར་དྲུག་མའི་
ལུས་ཅན་གྱི་དམངས་གཞས་དེ་གྲངས་འབོར་མང་ཤོས་ཤིག་ཡིན་
པས་ཚིགས་བཅད་ཀྱི་རྣམ་པ་གང་དེའི་བརྗོད་བྱའི་ནང་དོན་ཡང་
རང་བཞིན་དུ་ཁྱབ་ཆེ་ཞིང་ཁོངས་ཡངས་པ་ཞིག་ཆགས་སྟབས་ཧ་
10༡



དབུས་གཙང་དམངས་གཞས་ལས་ཚེག་ཁྱིམ་དྲུག་མའི་ཡུས་ལ་དཔྱད་པ།
ལམ་བོད་མིའི་སྤྱི་ཚོགས་འཚོ་བའི་ཁྱབ་ཁོངས་ཡོངས་རྫོགས་བརྗོད་
བྱར་འདྲེན་པ་ལྟར་ཆགས་ཡོད། དེ་འདྲ་ཡིན་སྟབས་འདིར་གལ་
ཆེའི་ནང་དོན་འགའ་ཞིག་དཔེ་མཚོན་ཙམ་དུ་དྲངས་ནས་ཚིགས་
བཅད་ཀྱི་རྣམ་པ་དེའི་མཚོན་བྱའི་དོན་གྱི་སྐོར་མདོ་ཙམ་བཤད་ན།
གཅིག དམའ་རིམ་ངལ་རྩོལ་པའི་སྐྱོ་སྡུག་གི་ལས་དབང་མཚོན་པ།
མིའི་རིགས་ཀྱི་དལ་ལ་རིང་བའི་ལོ་རྒྱུས་འཕེལ་རྒྱས་ཀྱི་དུས་རིམ་
ནང་དམའ་རིམ་ངལ་རྩོལ་མི་དམངས་ནི་སྔ་ཕྱི་བར་གསུམ་དུ་དབང་
བསྒྱུར་པའི་བཀོད་ཁྱབ་འོག་འཚོ་དགོས་ཤིང་ཁོང་ཚོའི་ལུས་སེམས་
ག ཉིས་ཀར་དུས་སྐབས་སོ་སོའི་སྤྱི་ཚོགས་ལམ་ལུགས་ཀྱི་ལུགས་
མཐུན་མིན་པའི་བྱ་ཐབས་སྣ་ཚོགས་ཀྱི་གནོན་སྡོམ་ཕོག་གི་ཡོད།
དེས་ན་མི་ཚོས་དྲང་གཞག་ལུགས་མཐུན་མིན་པའི་སྤྱི་ཚོགས་ལམ་
ལུགས་ལ་སྙིང་ཁོང་རུས་པའི་གཏིང་ནས་འཁོན་འཛིན་འཆང་བ་
དང་དབང་བསྒྱུར་པའི་གདུག་རྩུབ་ཆེ་བའི་གཉའ་གནོན་བ ཤུ་
གཞོག་ལ་བཟོད་ཐབས་མེད་པས་དེ་མར་འཁོན་ལན་སློག་འདོད་པ་
མ་ཟད་དཔོན་ངན་དེ་དག་གི་མ་རུང་སྤྱོད་ངན་ཐེར་འདོན་དང་།
ཚོད་མེད་ཀྱི་བརྙས་བཅོས་བྱེད་པར་འགོག་རྒོལ་བྱ་འདོད་པའི་
སེམས་ཁོང་གི་རེ་འདུན་དེ་དག་དམངས་གཞས་ཀྱི་ལམ་ནས་མཚོན་
པར་བྱེད་ཀྱི་ཡོད་པ་དཔེར་ན། “ཉི་མ་གནམ་ལ་ཤར་ཚད།། དཔོན་
པོའི་འུ་ལག་རྒྱུག་དགོས།། ལྟོ་གོས་གནམ་ནས་བབས་ཀྱང་། ཐུ་བ་
བཟེད་ལོང་མི་འདུག།” （18） “ལྷན་པ་དགུ་བརྩེགས་གསེང་ནས།།
308



ལེའུ་གཅུམ་པ། ཚེག་ཁྱིམ་དྲུག་མའི་དམངས་གཞས་ཀྱི་ཁྱད་ཆོས་གླེང་བ་
རླུང་བུ་ཆུ་ལས་གྲང་བ།། ལྷམ་མཐིལ་བརྡོལ་པའི་གསེང་ནས།། ཚེར་
མས་སྙིང་ཁ་བཀས་སོང་།།” （19） གོང་གསལ་དམངས་གཞས་དེ་
གཉིས་ཀྱི་ནང་ནས་སྔ་མས་རྒྱ་ཆེའི་ངལ་རྩོལ་པ་རྣམས་ཁྲལ་འུལ་སྣ་
ཚོགས་ཀྱི་འོག་ནས་ལངས་རྒྱུ་མེད་པར་བཟོད་པར་དཀའ་བའི་སྡུག་
བསྔལ་མྱོང་དགོས་པའི་སྐོར་སྙིང་བསྡུས་ཀྱིས་བསྟན་ཡོད་ཅིང་། ཕྱི་
མས་བྲན་གཡོག་རྣམས་ནི་རྟག་ཏུ་འཁྱགས་ལྟོགས་ཀྱིས་མནར་ནས་
སྡོད་དགོས་པའི་ཤིན་ཏུ་ཉམ་ཐག་པའི་ལུས་ཀྱི་རྣམ་པ་མངོན་སུམ་དུ་
བསྟན་ཡོད། ཡང་དཔེར་ན་། “ཕྱི་ལ་རྟ་ཁྲལ་དམག་ཁྲལ།། ནང་ལ་
ས་ཁྲལ་མི་ཁྲལ། ས་ཞིང་སྦྱར་རུ་གང་ལ།། ཁྲལ་རིགས་སྐུ་ལས་མང་
བ།” (20） “ཉིན་མོ་ཉི་མས་བསྐྱལ་འགྲོ།། ཟླ་བ་ཟླ་བས་བསྐུལ་འགྲོ།།
ཨོ་ལོ་མི་གཡོག་རྒྱུག་མཁན།། མི་ཚེ་སྡུག་གིས་བསྐྱལ་འགྲོ།” （21)
ཞེས་པའི་གླུ་ཚིག་དེ་གཉིས་ཐོག་ནས་རྒྱ་ཆེའི་ཞིང་བྲན་རྣམས་ཀྱིས་
དབང་བསྒྱུར་པར་ཁྲལ་རིགས་སྣ་ཚོགས་འཇལ་དགོས་ཤིང་མི་ཚེ་ཧྲིལ་
པོ་སྡུག་བསྔལ་གྱི་ཁྲོད་དུ་སྐྱེལ་དགོས་པའི་ཡ་ང་ཞིང་ཡིད་སྐྱོ་དགོས་
པའི་གནས་བབ་དེ་དམངས་གཞས་ལ་བརྟེན་ནས་མཚོན་ཡོད་པ་
མ་ཟད་ཁོང་ཚོའི་འུ་ཐུག་ཐབས་ཟད་ཀྱི་གནས་སྟངས་དེ་མངོན་སུམ་
དུ་མཚོན་པར་བྱས་ཡོད། ད་དུང་དབང་བསྒྱུར་གྲལ་རིམ་གྱི་ཚོད་མེད་
ཀྱི་དབང་ཤེད་ལ་རྒོལ་ལན་སློག་འདོད་པ་དང་། ཁོ་པ་ཚོའི་མ་རུང་
སྤྱོད་ངན་ལ་ཟུར་ཟ་དང་འཕྱ་སྨོད་བྱེད་པའི་དམངས་གཞས་རིགས་
ཀྱང་ཧ་ཅང་མང་། འདིར་དཔེ་མཚོན་ཙམ་དྲངས་ན། “ནམ་དེ་མ་
ལངས་གོང་ནས། ཉི་མ་ཤར་གྱི་ཡོད་ན།། དཔོན་ལ་ཐུགས་ཁག་མི་



དབུས་གཙང་དམངས་གཞས་ལས་ཚེག་ཁྱིམ་དྲུག་མའི་ལུས་ལ་དཔྱད་པ།
འདུག ། གཡོག་པོས་མ་འདྲ་ཞུས་བཞག །” （22) ཅེས་པའི་གླུ་ཚིག་
ལས་བྲན་གཡོག་རྣམས་ངལ་གསོའི་དུས་ཁོམ་ཡང་མེད་པར་ཞོགས་
སྔ་ལངས་དང་དགོང་ཕྱི་ཉལ་གྱིས་གོང་རིམ་དཔོན་པོའི་ལས་ཀ་བྱ་
དགོས་པ་བསྟན་ཡོད་ལ་དབང་ཤེད་ཅན་གྱི་དཔོན་པོའི་རང་སྣང་གང་
དྲན་གྱི་རྩུབ་སྤྱོད་དེ་ཞིབ་ཕྲའི་དོན་དངོས་ཀྱི་དཔེ་མཚོན་དྲངས་ཏེ་
མཚོན་པ་དང་ཆབས་ཅིག་རང་གིས་བསྟན་འདོད་པའི་བདེན་དོན་
ར་སྤྲོད་གཏིང་ཟབ་བྱ་ཐུབ་པ་བྱུང་བའི་དམངས་གཞས་འདི་ལྟ་བུ་ནི་
གནད་དུ་བསྣུན་པའི་མཚོན་ཆ་རྣོན་པོ་ཞིག་ལྟར་དེས་དབང་བསྒྱུར་
པའི་རྩུབ་སྤྱོད་ཅན་གྱི་གདོང་རིས་དམར་འདོན་བྱས་ཡོད། ད་དུང་
དཔེར་ན། “ཁྱོད་རང་དཔོན་པོ་ཡིན་བསམས།། ཐུབ་ཚོད་དེ་འདྲ་
བཤད་ན།། ལུས་ལ་བཏགས་པའི་གྲི་གུག ། སྐྱོ་མ་ལྡག་ཡས་མ་རེ
ད།” (23) “ཞིང་ཆུང་བཏབ་པའི་སྒང་ལ། རྒྱུ་ལམ་གནང་གི་ཡོད་ན།།
བཟའ་མ་བུད་མེད་ཡིན་ཀྱང་།། གློ་གྲི་གཡས་ནས་བཏོན་ཆོག །” (24）
ཅེས་པའི་གླུ་ཚིག་ཚན་པ་འདི་གཉིས་ལས་དབང་ཤེད་ཅན་གྱི་
དཔོན་ངན་དེ་ཚོས་དབང་ཆ་གང་བྱུང་སྤྱད་དེ་དམའ་རིམ་ངལ་
རྩོལ་པར་ཚོད་མེད་ཀྱི་ཐུབ་ཚོད་བྱེད་པར་ཁོང་ཁྲོའི་མེ་ལྕེ་འབར་
ཞིང་ཐ་ན་ལུས་སྲོག་ལ་མ་ལྟོས་པར་རྒོལ་ལན་བྱ་འདོད་པའི་ངང་
ཚུལ་རྗེན་པར་བསྟན་ཡོད།
དེ་བཞིན་བཀས་བཀོད་རྒྱུན་འཛིན་གྱི་སྲོལ་རྒྱུན་རྙིང་གོག་གི་
འཆིང་སྡོམ་འོག་གཉེན་སྒྲིག་རང་དབང་མེད་ཅིང་གཞོན་ནུ་ཕོ་མོའི་
དབར་བརྩེ་དུང་ཀྱིས་བཅིངས་ཀྱང་ཡ་བྲལ་བྱ་དགོས་པ་མ་ཟད་ཐ་
210



ལེའུ་གསུམ་པ། ཚེག་ཁྱིམ་དྲུག་མའི་དམངས་གཞས་ཀྱི་ཁྱད་ཆོས་གླེང་བ།
ན་བརྩེ་དུང་གི་ཆེད་དུ་ལུས་སྲོག་ཀྱང་གཏོང་དགོས་པ་སོགས་ཀྱི་སྐྱོ་
གར་སྣ་ཚོགས་འཁྲུབ་དགོས་པའི་སྤྱི་ཚོགས་ཀྱི་ནག་ཉེས་བརྗོད་དོན་
དུ་བྱས་པའི་དམངས་གཞས་ཀྱང་ཧ་ཅང་མང་། དཔེར་ན། “བུ་མོ་
ན་སོ་ཆུང་ཆུང་།། གཏན་གྲོགས་མི་རྒན་རྒྱུ་འུ། ལས་ལ་བསྐོས་པ་མ་
རེད།། རྒྱ་འུས་དབང་ཡོད་བཏང་བྱུང་།།” （25） “སེམས་པ་དགོས་ན་
ཕུལ་ཆོག ། ལུས་པོས་ལྕོག ས་ས་མ་རེད།། ལུས་པོ་དབང་ཆེན་
དཔོན་པོའི།། ཕུག་ཐོའི་ནང་ལ་ཚུད་སོང་།།” (26） ཞེས་པ འི་
དམངས་གཞས་འདི་གཉིས་ཀྱིས་སྤྱི་ཚོགས་རྙིང་པའི་ནང་གཉེན་
སྒྲིག་རང་དབང་མེད་པས་ཕན་ཚུན་བརྩེ་དུང་ཏིལ་ཙམ་མེད་ཀྱང་མ་
འདོད་བཞིན་དུ་བཙན་པོ་དབང་ཡོད་ཅན་གྱི་དཔོན་ངན་གྱི་ཆུང་མ་
བྱེད་དགོས་ཆགས་སྟབས་རང་ཉིད་ཀྱི་དགའ་རོགས་དང་གསོན་
བྲལ་བྱེད་དགོས་པའི་བུད་མེད་ཀྱི་རང་དབང་བྲལ་བའི་གནས་
བབས་མཚོན་ཡོད། སྐབས་འགར་ངོ་ཚའི་གོས་དང་བྲལ་བའི་
དཔོན་ངན་དེ་ཚོས་རང་སྣང་གང་དྲན་གྱིས་དབང་ཤེད་ངོམས་ནས་
གཞན་གྱི་བཟའ་ཚང་འཕྲོག་པ་དང་ཐ་ན་བཙན་གཡེམ་བྱས་པའི་
གནས་ཚུལ་ཡང་ཡོང་གི་ཡོད། དོན་རྐྱེན་དེ་དག་དམངས་གཞས་གི་
ནང་ནས་ཀྱང་ཕྱིར་མཚོན་བྱས་ཡོད་པ་སྟེ་དཔེར་ན། “ཚེ་གང་
གཏན་གྱི་མདུན་མ། དབང་ཆེན་དཔོན་པོས་འཕྲོག་སོང་།། ནམ་
མཁའི་བླ་མ་དཀོན་མཆོག ། རྒྱུ་འབྲས་ཡོད་པ་གནང་དང་།།” （27)
“ ཅ་ག་ཨ་མས་བྱས་པའི།། ལུས་པོ་ཤ་ཁྲག་ཕུང་པོ། དབང་ཆེན་མི་
ཡི་དཔོན་པོས།། བེད་སྤྱོད་གཏོང་བ་གནང་སོང་།།” （28） དམངས་



དབུས་གཙང་དམངས་ག་ཞེས་་ལས་ཚེག་ཁྱིམ་དྲུག་མའི་ལུས་ལ་དཔྱད་པ།
གཞས་ཚན་པ་འདི་གཉིས་ནི་སྐབས་དེའི་སྤྱི་ཚོགས་ནང་ཐོན་པའི་
བུད་མེད་ཁྲི་སྟོང་མང་པོའི་རང་དབང་མེད་པའི་གཉེན་སྒྲིག་གི་
སྣང་ཚུལ་ཡ་ང་བ་དེ་དག་སྙིང་བསྡུས་ཀྱིས་མཚོན་པ་ཞིག་ཡིན། །
དམའ་རིམ་ངལ་རྩོལ་པ་རྣམས་ཀྱིས་རང་ཉིད་ཀྱི་ལས་དབང་
རང་ཉིད་ལ་དབང་འདོད་ཅིང་རང་དབང་བྲལ་བའི་གནས་བབས་
དེ་ལས་ཐར་འདོད་པའི་རེ་སེམས་ནི་སྐད་ཅིག་ཙམ་ཡང་ཆད་མྱོང་
མེད། དཔེར་ན། “ སེམས་པ་སྐྱོ་སྐྱོ་མ་གནང་། རི་བཟང་རྩེ་མོའི་མེ་
ཏོག ། རི་རྩེ་སྨུག་པས་འཐུམས་ཀྱང༌།། དྭངས་པའི་དུས་ཤིག་ཤར་
ཡོང་།།” （29) “ལྷོ་ཕྱོགས་སྤྲིན་པ་ནག་པོ།། བརྒྱབ་པའི་ལྷན་པ་མ་རེད།།
ཉི་མ་སྤྲིན་པའི་འོག་ནས།། དྭངས་པའི་དུས་ཤིག་ཤར་ཡོང་།།” (30）
ས ས་རུབ་མུན་པ་འཐིབས་ཀྱང་།། ཉི་མ་ཤར་བའི་དུས་ཡོད། ས་
འཁྱགས་ངར་རླུང་ལྡན་ཡང་། དཔྱིད་དྲོད་སླེབས་པའི་དུས་ཡོད།།.31）
གླུ་ཚིག་འདི་དག་ལ ས་མ་གཞི་བྲན་གཡོག་རྣམ ས་མུན་ནག་
རྗེས་ལུས་ཀྱི་སྤྱི་ཚོགས་ནང་མི་ལུས་རང་དབང་མེད་ཅིང་གདུག་
རྩུབ་ཆེ་བའི་དབང་བསྒྱུར་ལམ་ལུགས་ཀྱི་འཆིང་རྒྱས་བཅིངས་ཀྱང་
ཁོང་ཚོས་མ་འོངས་པའི་དུས་ནང་རང་ཉིད་ཀྱི་ལས་སྐལ་ལ་འགྱུར་
ལྡོག་ཡོང་ངེས་ཡིན་པར་ཡིད་ཆེས་ཡོད་པ་དང་། སེམས་ནང་ནམ་
ཞིག་ལུགས་ངན་སྤྱི་ཚོགས་ཀྱི་ལྕགས་སྒྲོག་ལས་ཐར་ངེས་ཡིན་སྙམ་
པའི་རེ་སྨོན་གྱིས་ཁེངས་པ་མཚོན་ཡོད། །
དེས་ན་དམངས་གཞས་ནི་དམའ་རིམ་ངལ་རྩོལ་པ་རྣམས་ཀྱི་
ངོས་ནས་བརྗོད་ན་རང་གི་སེམས་ནང་གི་མྱོང་ཚོར་བརྗོད་ཡུལ་བློས་
112



ལེའུ་གསུམ་པ། ཚེག་ཁྱིམ་དྲུག་མའི་དམངས་གཞས་ཀྱི་ཁྱད་ཆོས་གླེང་བ།
ཐུབ་ཀྱི་གྲོགས་པོ་ཞིག་དང་འདྲ་བར་འཚོ་བའི་མྱོང་གོམས་ལས་ཐོབ་
པའི་འོད་སྣང་འཚེར་བའི་བསམ་བློ་དེ་དག་མཚོན་བྱེད་ཡག་ཤོས་
ཤིག་ཏུ་གྱུར་ཡོད། གོང་དུ་དྲངས་པའི་དཔེ་མཚོན་དེ་དག་ཐོག་
ནས་ངལ་རྩོལ་མི་དམངས་ཀྱིས་དུས་སྐབས་སོ་སོའི་ནང་ལྷགས་པའི་
སྤྱི་ཚོགས་ཀྱི་ནག་ཉེས་ཐེར་འདོན་བྱེད་འདོད་པའི་བསམ་བློ་དེ་དོན་
གྱིས་དབེན་པའི་འབོད་ཚིག་སྐམ་པོ་ཙམ་ལ་བརྟེན་པ་མ་ཡིན་པར་
བརྗོད་དོན་དང་རྣམ་པ་གཉིས་ཀ་ཚད་མཐོའི་གཅིག་གྱུར་ཡིན་པའི་
དམངས་གཞས་ཀྱི་སྒྱུ་རྩལ་ལ་བརྟེན་ནས་མཚོན་ཡོད་པས་ཚེག་བར་
དྲུག་མའི་དམངས་གཞས་རྣམ་པ་དེ་ནི་རྒྱ་ཆེའི་ངལ་རྩོལ་མི་
དམངས་ཀྱི་ངོས་ནས་བརྗོད་ན་སྔ་ཕྱི་བར་གསུམ་དུ་རང་ཉིད་ཀྱི་
ལས་དབང་མཚོན་པ་དང་དབང་བསྒྱུར་པར་རྒོལ་ལན་སློག་པར་
སྤྱོད་པའི་རྩོམ་རིག་སྒྱུ་རྩལ་ཐད་ཀྱི་ལག་ཆ་གལ་ཆེན་ཞིག་ཡིན་པ་
མཐོང་ཐུབ། །
གཉིས། ལོ་རྒྱུས་ཐོག་ཐོན་པའི་བྱ་བ་གལ་ཆེན་རིགས་མཚོན་པ།
དེ་ཡང་ （དམངས་ཁྲོད་རྩོམ་རིག་རགས་གླེང་》ལས། “དམངས་
ཁྲོད་རྩོམ་རིག་གི་རིགས་ཡོད་ཚད་ནང་ནས་དམངས་གཞས་ནི་སྤྱི་
ཚོགས་འཚོ་བ་མཚོན་མྱུར་ཤོས་ཤིག་ཡིན། མང་ཚོགས་ཀྱི་བསམ་བློ་
དང་། བརྩེ་དུང་། ལྟ་ཚུལ། དེ་བཞིན་ས་ཆ་གང་རུང་དུ་ཐོན་པའི་
ལོ་རྒྱུས་གྱི་དོན་ཆེན་ཚང་མ་དམངས་གཞས་ཀྱི་ནང་དོན་དུ་གྱུར་
ཡོད།” （32）ཅེས་པ་ལྟར་བོད་ཀྱི་ལོ་རྒྱུས་ཐོག་མི་རྣམས་ཀྱིས་དོ་སྣང་
113



དབུས་གཙང་དམངས་གཞས་ལས་ཚེག་ཁྱིམ་དྲུག་མའི་ལུས་ལ་དཔྱད་པ་
བྱེད་པའི་བྱ་བ་གལ་ཆེན་རིགས་དམངས་གཞས་ཀྱི་ཐོག་ནས་མཚོན་
པར་བྱེད་པའི་ལུགས་སྲོལ་ཞིག་གནའ་སྔ་མོ་ནས་ཆགས་ཡོད་པ་ནི་
<ཏུན་ཧོང་གཏེར་ཡིག་》ལས་མཐོང་ཐུབ་ཅིང་། དམངས་གཞས་
ཀྱི་རྩོམ་སྲོལ་དེ་དམངས་ཁྲོད་དུ་རྒྱུན་ཆགས་སུ་གནས་པ་མ་ཟད་
དུས་ཕྱིས་དེ་འདྲའི་རྩོམ་སྲོལ་སྔར་བས་དར་ཁྱབ་ཇེ་ཆེར་སོང་ཡོད།
དེ་ལྟ་བུའི་དམངས་གཞས་རིགས་ཀྱང་ཕལ་ཆེར་ཚེག་བར་དྲུག་མའི་
ཚིགས་བཅད་ཀྱི་ལུས་ལ་བརྟེན་ནས་བརྩམས་ཡོད། དཔེར་ན། “བཀྲ་
ཤིས་ལྡུམ་རའི་ནང་ལ།། གཡང་ཆགས་མེ་ཏོག་འཁྲུངས་བཞག །
སྔ་དྲོའི་ཟིལ་པ་མ་ཡལ།། ཉིན་དགུང་སྦྲང་ཆར་བབས་བྱུང་།།” (33)
ཞེས་པའི་ནང་མའི་གླུ་ཚིག་འདི་ནི་དུས་རབས་བཅུ་བདུན་པའི་
དུས་སྨད་དུ་རྒྱལ་བ་སྐུ་ཕྲེང་ལྔ་པ་སྐུ་འདས་རྗེས་ཡུན་རིང་གསང་རྒྱུ་
བསྡམས་པ་དང་ལོ་ཤས་ཕྱིན་རྗེས་སྡེ་པ་གཞུང་ནས་སྐུ་ཕྲེང་དྲུག་པ་
ངོས་འཛིན་ཞུས་པའི་སྐོར་ཁྱབ་བསྒྲགས་དང་སྦྲགས་གསང་རྒྱུ་གློ་
བུར་དུ་བརྟོལ་བའི་དོན་དེ་གཞིར་བྱས་ནས་གསར་རྩོམ་བྱས་པའི་
གླུ་ཚིག་ཅིག་ཡིན། དེ་ལས་སྐབས་དེར་ལྷ་སའི་མང་ཚོགས་ཀྱི་དགའ་
སྣང་ཚད་མེད་བྱུང་བའི་སེམས་ཚོར་དེ་གླུ་ཚིག་ནང་འོས་ཤིང་
འཚམས་པའི་དཔེ་ལ་སྦྱར་ནས་མཚོན་ཐུབ་པ་བྱུང་ཡོད། །
ཡང་དཔེར་ན་ “མོ་བསླུ་བསམས་པས་བསླུས་སོང་།། བཟང་
བཟང་ལྷ་མོས་བསླུས་སོང་།། བུ་གསུམ་སྐྱེས་པའི་ཨ་མར།། སྙིང་
གཏམ་ཤོད་པ་སྔ་སོང་། " (34） ཞེས་པའི་གླུ་ཚིག་དེའི་འབྱུང་ཚུལ་ཡང་
བོད་ཀྱི་ལོ་རྒྱུས་ཐོག་ཐོན་པའི་དོན་རྐྱེན་ཞིག་དང་འབྲེལ་བ་ཡོད་
114



ལེའུ་ཁུམ་པ། ཚེ་ཁྱིམ་དྲུག་མའི་དམང ས་གཞས་ཀྱི་ཁྱད་ཆོས་གླེང་བ།
པ་སྟེ། དེ་ཡང་དུས་རབས་བཅོ་བརྒྱད་པའི་ནང་སྐབས་དེའི་བོད་
ཀྱི་ཆབ་སྲིད་ཀྱི་བྱེད་པོ་འགྱུར་མེད་རྣམ་རྒྱལ་དང་བོད་སྡོད་ཨམ་
བན་དབར་གྱི་འགལ་བའི་འཐབ་རྩོད་ནང་འགྱུར་མེད་རྣམ་རྒྱལ་ལ་
ཕམ་ཉེས་བྱུང་ཞིང་ལྷ་སའི་ཁྲོམ་གཟིགས་ཁང་དུ་བོད་སྡོད་ཨམ་བན་
གཉིས་ཀྱིས་འགྱུར་མེད་རྣམ་རྒྱལ་དམར་གསོད་བཏང་། འགྱུར་
མེད་རྣམ་རྒྱལ་ཨམ་བན་གྱིས་བསད་རྗེས་དེའི་རྗེས་འབྲངས་པ་
མགྲོན་གཉེར་བློ་བཟང་བཀྲ་ཤིས་ཟེར་བས་མི་ངན་བསྡུ་རུབ་བྱས་
ཏེ་ཨམ་བན་གཉིས་བསད་པས་སྐབས་དེའི་ས་གནས་སྲིད་གཞུང་
གིས་བློ་བཟང་བཀྲ་ཤིས་ཀྱི་བཟའ་ཟླ་བཟང་བཟང་ལྷ་མོ་ཟེར་བ་དེ་
ཐབས་མཁས་ཀྱིས་བསླུས་རྗེས་ད་གཟོད་བློ་བཟང་བཀྲ་ཤིས་འཛིན་
བཟུང་ཐུབ་པ་དང་ལམ་སེང་སྲོག་ཐོག་བཏང་བ་རེད། དམངས་
ཁྲོད་ཀྱི་ཤོད་རྒྱུན་ལྟར་ན་གོང་གི་གླུ་ཚིག་དེ་ནི་བློ་བཟང་བཀྲ་ཤིས་
ཀྱིས་རང་ཉིད་བུད་མེད་དེས་བསླུས་པ་ཤེས་རྗེས་འཆི་ཁར་བློ་
འགྱོད་ཆེན་པོས་བཤད་པའི་གཏམ་ཡིན་ཞིང་རིམ་པས་གཏམ་དེ་མི་
རྣམས་ཀྱིས་དམངས་གཞས་སུ་བཅོས་ནས་ལེན་སྲོལ་ཆགས་པའི་
སྐོར་ཤོད་སྲོལ་ཡོད། །
དུས་རབས་བཅུ་དགུ་པའི་ནང་བྱོན་པའི་དམངས་ཁྲོད་རྩོམ་
རིག་མཁས་ཅན་སྐུ་ཞབས་སྐྱིད་ཟུར་ལགས་ཀྱིས་མཛད་པའི་
དམངས་གཞས་ལས། “སྐྱིད་པོ་བྱུང་ན་བསམས་ནས།། དཔོན་པོའི་
རྐུ བ་གཡོག་རྒྱུགས་ཡོད།། བ སོད་དམན་སྐྱིད་ཟུར་བདག་གི །
ལས་དབང་འདི་ལ་གཟིགས་དང་།”（15）ཞེས་པ་འདི་མ་གཞི་སྐུ་
15



དབུས་གཙང་དམངས་གཞས་ལས་ཚེག་ཁྱིམ་དྲུག་མའི་ལུས་ལ་དཔྱད་པ།
ཞབས་ཁོང་རང་ཉིད་ཀྱི་ཡིད་སྐྱོ་དགོས་པའི་ལས་དབང་མཚོན་པ་
ཞིག་ཡིན་མོད། དེ་ལ་ཚབ་མཚོན་རང་བཞིན་ངེས་གཏན་ལྡན་པས་
ད་བར་དམངས་ཁྲོད་ཀྱི་ངག་ཐོག་ཏུ་དར་ཁྱབ་བྱུང་ཡོད་ཅིང་།
དེའི་ཤུགས་བསྟན་ལས་སྐབས་དེའི་མཐོན་པོའི་གོ་སར་འགྱིངས་
པའི་དཔོན་ངན་གྱི་དབང་ཤེད་མཚོན་ཡོད།
ལྷག་པར་དུ་དུས་རབས་བཅུ་དགུ་པའི་དུས་མཇུག་དུ་དབྱིན་
ཇིས་བོད་ལ་བཙན་འཛུལ་བྱས་རྗེས་བོད་རིགས་སེར་སྐྱ་མི་དམངས་
ཀྱིས་བཙན་འཛུལ་པར་རྒོལ་ལན་སློག་པའི་དམག་འཐབ་སྐོར་
མཚོན་པའི་དུས་བསྟུན་སྲིད་གཞས་ནི་ཧ་ཅང་མང་པོ་ཡོད་པ་
དཔེར་ན། “ཟུར་ཁང་ཟུར་ཟུར་ཟུར་ལ།། འབྲུག་ཡུལ་བརྒྱུད་དེ་
ཕེབས་འདུག། བཀའ་གུང་ལྷ་ཀླུ་ལྷ་རེད།། ནགས་ཐང་རྒྱུད་ལ་
བཞུགས་བཞག །" ( 36）ཅེས་པ་ནི་ལུང་ཐུར་ལའི་དམག་འཁྲུག་
སྐབས་ཀྱི་གནས་ཚུལ་མཚོན་པའི་གཞས་ཤིག་ཡིན། སྐབས་དེར་ས་
སྲུང་བོད་དམག་གིས་དགྲ་བོ་དང་དམག་འཐབ་བྱ་སྐབས་གོ་མཚོན་
གྱི་ལེགས་ཉེས་ཁྱད་པར་ཆེ་བས་བོད་དམག་གནས་ཡུལ་གྱི་དགྲ་
རྫོང་དབྱིན་ཇིས་གཏོར་རྗེས་མདའ་དཔོན་ཟུར་ཁང་དམག་ས་ནས་
བྲོས་འགྲོ་སྐབས་ལམ་ནོར་ཐེབས་ཏེ་འབྲུག་ཡུལ་དུ་འབྱོར་བ་རེད།
དམག་དཔོན་བཀའ་གུང་ལྷ་ཀླུ་ནས་ལུང་ཐུར་ལའི་དགྲ་རྫོང་ཤོར་
ཡང་དམག་མི་རྣམས་ཀྱི་འགོ་ཁྲིད་དེ་ནགས་ཐང་དུ་དགྲ་རྫོང་
བཟོས་ཏེ་མུ་མཐུད་དགྲ་བོར་རྒོལ་ལན་སྤྲད་པ་རེད། དེས་ན་
དམངས་གཞས་དེས་ལུང་ཐུར་ལའི་དམག་འཁྲུག་གི་གནས་ཚུལ་དེ་
fl6



ལེའུ་སུམ་པ། ཚེག་ཁྱིམ་དྲུག་མའི་དམངས་གཞས་ཀྱི་ཁྱད་ཆོས་གླེང་བ།
དག་ཕྱོགས་བཏུས་ཀྱིས་མཚོན་ཡོད། ཡང་དཔེར་ན། “ ཨ་དར་ཀོང་
དམག་སླེབས་བྱུང་། ཕྱི་གླིང་ས་ལ་བརྡབས་སོང་།། གནས་རྙིང་རྡོ་
གཅལ་ཆེན་མོ།། དམར་པོའི་ཁྲག་གིས་ཁེངས་སོང་།” （37)ཞེས་པའི་
གླུ་ཚིག་དེས་ཤིང་འབྲུག་ལོའི་དམག་འཁྲུག་སྐབས་ཀོང་པོའི་ཡུལ་
དམག་སོགས་ཀྱིས་གནས་རྙིང་དགོན་པའི་རྡོ་གཅལ་ནང་དགྲ་བོ་
དང་དམར་འཛིང་བྱས་པའི་གནས་ཚུལ་མཚོན་ཡོད། གཞས་ཚིག་
དེ་ལས་སྐབས་དེར་ཨ་དར་ཉི་མ་གྲགས་པས་དཔའ་དམ་གཡུགས་
ནས་དབྱིན་ཇིའི་དམག་དཔོན་ཛ་ཉ་ས་ཧེབ་ཀྱི་ལུས་དུམ་བུར་
བཏང་བའི་བརྗོད་དོན་གཙོ་བོར་བཟུང་ཞིང་རྡོ་གཅལ་ནང་ཡོད་
པའི་དབྱིན་དམག་ཚང་མ་རྨེག་མེད་དུ་བཏང་བའི་དོན་དེ་སྙིང་
བསྡུས་ཀྱིས་མཚོན་པར་བྱས་ཡོད། དེར་བརྟེན་དམངས་གཞས་དེ་
ནི་བོད་རིགས་མི་དམངས་ཀྱི་ར ང་ཡུལ་རང་སྲུང་གི་བློ་སྟོབས་
མངོན་པ་ཞིག་ཡིན་ལ་དཔའ་བོར་སྙིང་ནས་གུས་པའི་བསྟོད་གླུ་
ཞིག་ཀྱང་ཡིན།
དབྱིན་འགོག་དམག་འཁྲུག་རྗེས་ཀྱི་དུས་སྐབས་སོ་སོའི་ནང་
ཐོན་པའི་དོན་དག་གལ་ཆེན་རིགས་ཀྱང་ཧ་ལམ་མང་ཚོགས་ཀྱི་
སྣང་ཡུལ་ལས་མ་ཤོར་བར་མུ་མཐུད་དམངས་གཞས་ཀྱི་བརྗོད་དོན་
དུ་གྱུར་ཡོད། དཔེར་ན། “བསྟན་རྒྱས་གླིང་གི་འབག་གོག ། མ་བྱེད་
བྱས་པས་བྱས་སོང་།། དགོན་པ་ལྷ་ཡི་ཕོ་བྲང་།། སྔ་ཞོགས་གཅིག་
ལ་བསྐྱལ་སོང་།་（38）ཞེས་པའི་དམངས་གཞས་འདི་ནི་ཆུ་བྱི་རྒྱ་
དམག་སྐབས་གསར་རྩོམ་བྱས་པ་ཞིག་ཡིན། དེ་ཡང་༡༩ ༡ ༢ ལོར་



དབུས་གཙང་དམངས་གཞས་ལས་ཚེག་ཁྱིམ་དྲུག་མའི་ལུས་ལ་དཔྱད་པ་
༼
བསྟན་རྒྱས་གླིང་དགོན་པས་ལུའུ་ཅུན་དམག་དང་ངན་འབྲེལ་བྱས་
ཏེ་བོད་ས་གནས་སྲིད་གཞུང་ལ་ངོ་ལོག་བྱས་པས་རྗེས་སུ་དགོན་པ་
ཆ་ཚང་གཞུང་བཞེས་བཏང་པའི་དོན་དེ་མང་ཚོགས་ཀྱིས་གཞས་
ཚིག་དེ་འདྲ་ཞིག་གི་ཐོག་ནས་མཚོན་པར་བྱས་ཡོད། ཡང་དཔེར་
ན། “ གསེར་གྱི་སླ་ངའི་ནང་ལ།། གྲོ་ཡོས་བརྔོ་རྒྱུ་བྱུང་ན།། མེ་ཤིང་
ཚེར་མ་མི་དགོས། རྭ་སྒྲེང་ཤུག་པས་ཆོག་ག །” （39) ཞེས་པའི་གླུ་
ཚིག་དེ་ནི་དུས་རབས་ཉི་ཤུའི་ལོ་རབས་བཞི་བཅུ་པའི་ནང་བྱུང་
བའི་རྭ་སྟག་དོན་རྐྱེན་སྐོར་མཚོན་པའི་དམངས་གཞས་གྲས་ཤིག་
ཡིན། མི་རྣམས་ཀྱི་རྒྱུན་གཏན་སྐད་ཆའི་ནང་གྲོ་ཡོས་བརྔོས་པ་
ཞེས་པས་ཟིང་ཟིང་ལོང་ལོང་བྱས་པའི་དོན་མཚོན་གྱི་ཡོད། སྐད་ཆ་
དེ་ཐོག་ནས་སྐབས་དེར་སྟག་བྲག་སྲིད་གཞུང་གིས་རྭ་སྒྲེང་བཙོན་
འཇུག་བྱས་པའི་དོན་དེ་མཚོན་ཡོད་པ་དང༌། རྭ་སྒྲེང་ཤུག་པས་
འགྲིག་ག་ཞེས་པས་རྭ་སྒྲེང་དགོན་པའི་རྒྱུ་ནོར་མང་པོ་ས་གནས་
སྲིད་གཞུང་ནས་པ་གཞུང་བཞེས་བཏང་བ་ལ་གོ་དགོས་པ་སོགས་དཔེ་
དོན་འདྲ་ཆགས་པའི་སྒོ་ནས་སྐབས་དེར་ལྷགས་པའི་དོན་རྐྱེན་དེ་
བསྡུས་བརྗོད་ཀྱི་ཐབས་རྩལ་སྤྱད་ནས་མཚོན་ཡོད། རྭ་སྟག་འགལ་
བ་ནི་བོད་ཀྱི་ཉེ་རབས་ལོ་རྒྱུས་ཐོག་ཐོན་པའི་མཐོ་རིམ་དབང་སྒྱུར་
པ་ནང་ཁུལ་གྱི་དབང་ཆའི་འཐབ་རྩོད་ལས་བྱུང་བའི་སྐྱོ་གར་ཞིག་
ཡིན་ཞིང་། རྭ་སྒྲེང་སྤྲུལ་སྐུ་བཙོན་འཇུག་བྱས་རྗེས་རིང་མིན་
འདས་གྲོངས་སུ་གྱུར་པའི་གནས་ཚུལ་ཐོན་སྟབས་མི་རྣམས་ཀྱིས་
དོན་རྐྱེན་དེ་ལ་འཛིན་པའི་ལྟ་སྟངས་མཚོན་པའི་དམངས་གཞས་
D8



ལེའུ་གསུམ་པ། ཚེག་ཁྱིམ་དྲུག་མའི་དམངས་གཞས་ཀྱི་ཁྱད་ཆོས་གླེང་བ།
གང་མང་མྱུར་དུ་ལེན་སྲོལ་བྱུང་བ་སྟེ་ “ར་ཕོ་དང་དོད་ལངས་ནས།།
སྟག་ལ་འོག་ཤོལ་གཡོགས་སོང་།། སྟག་ཕོ་ངོ་ཚ་མེད་པས།། ར་ཕོ་
ཧོབ་སྟེ་བཟས་སོང་།” （40)ཞེས་རྭ་སྟག་འགལ་བའི་སྔ་ཕྱིའི་བྱུང་རི
མ་དང་མཐ འ་འབྲས་སོགས་བསྡུས་བརྗོད་ཀྱི་ལམ་ནས་གསོན་
ཉམས་ལྡན་པར་མཚོན་པ་ལ་སོགས་པའི་སྐབས་དེའི་ཆབ་སྲིད་ཀྱི་
དོན་རྐྱེན་མཚོན་པའི་དམངས་གཞས་མང་པོ་ཞིག་བྱུང་ཡོད། དེ་
བཞིན་ ༡༩༥༠ ལོའི་སྤྱི་ཟླ་བཅུ་པའི་ཟླ་སྟོད་དུ་ལངས་པའི་ཆབ་
མདོའི་དམག་འཁྲུག་ནང་སྐབས་དེའི་བོད་སྡེ་པ་གཞུང་ནས་
མངགས་པའི་ས་སྲུང་བོད་དམག་རྣམས་བཅིངས་འགྲོལ་དམག་
བོད་སྐྱོད་དཔུང་སྡེས་དུས་ཐུང་ནང་རྩ་མེད་དུ་བཏང་བའི་གནས་
ཚུལ་སྐོར་མཚོན་པའི་དམངས་གཞས་ཀྱང་ཧ་ཅང་མང་ཞིང་འདིར་
དཔེ་མཚོན་ཙམ་དྲངས་ན། “མེ་མདའ་དབྱིན་ཇི་ཁ་ཐུང་།། ཆབ་
མདོ་གཞུང་ལ་བསྐྱལ་ནས།། ཚ་ཞག་འགྲིག་པའི་ལམ་རྒྱུགས།། སློང་
གིན་སློང་གིན་ལོག་བྱུང་།།” (41）ཞེས་བཏང་བ་ལས་མཚོན་ཐུབ། །
མདོར་ན་བོད་ཀྱི་ལོ་རྒྱུས་ཐོག་ཐོན་པའི་བྱ་བ་གལ་ཆེན་མང་པོ་
ཞིག་དམངས་ཁྲོད་གླུ་གཞས་ནང་ཁ་གསལ་ཞིང་མདོར་བསྡུས་པའི་
ཚིག་སྦྱོར་ལ་བརྟེན་ནས་ཟིན་འགོད་བྱས་ཡོད་ཅིང་དེ་དག་ཧ་ལམ་
ཚེག་བར་དྲུག་མའི་ལུས་ལ་བརྟེན་ནས་བརྩམས་ཡོད། །
གསུམ། ཐོན་སྐྱེད་ངལ་རྩོལ་ལ་དགའ་བའི་ཚོར་འདུ་མཚོན་པ།
ངལ་རྩོལ་མི་དམངས་ནི་མིའི་རིགས་ཀྱི་འཚོ་ཐབས་ལ་མེད་དུ་མི་
119



དབུས་གཙང་དམ། ངས་གཞས་ལས་ཚེག་ཁྱིམ་དྲུག་མའི་ལུས་ལ་དཔྱད་པ།
རུང་བའི་དངོས་པོའི་རྒྱུ་ནོར་གསར་བསྐྲུན་དང་གསོག་འཇོག་བྱེད་
མཁན་ཡིན་པས་མི་རྣམས་ཀྱིས་ངལ་རྩོལ་ལ་བཅོས་མིན་གྱི་བརྩེ་དུང་
ཡོད་ཅིང་ཁོང་ཚོས་དཀའ་སྤྱད་ལས་བརྩོན་གྱིས་ངལ་རྩོལ་བྱེད་པ་
དང་སྦྲགས་ངལ་རྩོལ་ལ་བསྟོད་པའམ་ངལ་རྩོལ་གྱི་བརྗོད་བྱ་ལྡན་
པའི་དམངས་གཞས་སྣ་ཚོགས་གསར་རྩོམ་བྱས་ཡོད།
མ་གཞི་བཀས་བཀོད་རྒྱུད་འཛིན་སྤྱི་ཚོགས་ནང་ངལ་རྩོལ་པའི་
ཐོབ་ཐང་ནི་ཤིན་ཏུ་ཉག་ཕྲ་ཞིང་ཁོ ང་ཚོའི་དཀའ་སྤྱད་ངལ་རྩོལ་
ལས་བྱུང་བའི་འབྲས་བུ་ནི་མངའ་བདག་ཆེན་པོ་གསུམ་གྱིས་ལོངས་
སུ་སྤྱོད་ཀྱི་ཡོད་སྟབས་ཁོང་ཚོས་ཕྱོགས་གཅིག་ནས་དབང་བསྒྱུར་
གྲལ་རིམ་གྱི་སྙིང་རྗེ་མེད་པའི་གནོན་བཙིར་ལ་འཁོན་འཛིན་དྲག་པོ་
བྱེད་ཅིང་། ཡང་ཕྱོགས་གཞན་ཞིག་ནས་ཁོང་ཚོ་ནི་ངལ་རྩོལ་ལ་
བརྩེ་དུང་ཟབ་ཅིང་རང་གི་རེ་བ་ཡོད་ཚད་ངལ་རྩོལ་ལ་བཅོལ་གྱི་
ཡོད་པ་ནི་དཔེར་ན། “སེམས་པ་སྐྱོ་སྐྱོ་མ་གནང་།། ལྟོ་གོས་གཉིས་
ལ་མི་ཕན། ལྟོ་གོས་གཉིས་ལ་ཕན་པའི།། ལས་ལ་འབད་པ་གནང་
ཤོག །” ( 42） གཞས་ཚིག་དེ་ལས་ངལ་རྩོལ་མི་དམངས་ཀྱིས་གཅིག་
ནས་དབང་བསྒྱུར་གྲལ་རིམ་གྱིས་ངལ་རྩོལ་གྱི་འབྲས་བུ་བཤུ་གཞོག་
བྱེད་པར་འཁོན་འཛིན་བྱེད་པ་དང༌། གཉིས་ནས་རང་གི་རེ་བ་
ཡོད་ཚད་དཀའ་སྤྱད་ངལ་རྩོལ་ལ་བཅོལ་ཞིང་ངལ་རྩོལ་ལས་བདེ་
སྐྱིད་ཡོང་བར་འདོད་པའི་དུང་སེམས་རྣལ་མ་དེ་མངོན་ཐུབ་ཡོད།
ད་དུང་དཔེར་ན། “ ཆུང་དུས་ལས་ལ་མ་སྦྱངས།། མང་པོའི་དཀྱིལ་
དུ་འགྱོད་ཡོང་།། མི་དང་རང་མཉམ་བྱུང་ན།། འགྱོད་རྒྱུ་གང་ཡང་
120



ལེའུ་གསུམ་པ། ཚེག་ཁྱིམ་དྲུག་མའི་དམངས་གཞས་ཀྱི་ཁྱད་ཆོས་གླེང་པ།
མི་འདུག །” ( 43) ཅེས་པའི་གླུ་ཚིག་འདི་ལས་ངལ་རྩོལ་མི་དམངས་
ཀྱི་བུ་ཕྲུག་རྣམས་ཀྱིས་ཆུང་དུས་ནས་ངལ་རྩོལ་ལ་སྦྱངས་བརྩོན་
བྱེད་རྒྱུ་དེ་རང་ཉིད་ཀྱི་མདུན་ལམ་དང་འབྲེལ་བའི་བྱ་བ་གལ་ཆེན་
ཞིག་ཏུ་བརྩི་ཞིང་། ཁོང་ཚོས་རང་ཉིད་ཀྱི་ལག་པ་འགུལ་ནས་ལས་
ལ་གཞོལ་བ་དེ་གཟི་བརྗིད་དུ་ངོམས་པ་མཚོན་ཐུབ། དེ་འདྲའི་གླུ་
ཚིག་ལས་ཁོང་ཚོའི་ལས་ལ་དགའ་ཞིང་ཟོལ་ཟོག་བྲལ་བའི་རང་
བཞིན་བཟང་པོ་གསལ་ལེར་མངོན་ཡོད་པ་སྟེ། དཔེར་ན། “ལས་ལ་
ལས་སྟངས་མེད་ན།། ཕག་པའི་སྐྱེ་བ་ཡིན་འགྲོ།། ཤེས་བྱ་ཡོན་ཏན་
མེད་ན།། ཀླ་ཀློའི་སྐྱེ་བ་ཡིན་འགྲོ།།” （ 44）ཞེས་པས་ལས་ཀའི་འཇོན་
ཐང་གལ་ཆེན་ཡིན་པ་ལྡོག་ཕྱོགས་ཀྱི་དཔེ་ལས་གསལ་པོར་བསྟན་
ཡོད།
མ་གཞི་ལས་གཞས་ཀྱི་ཚིག་སྦྱོར་བྱ་སྟངས་ནི་རྣམ་པ་གཅིག་རང་
དུ་ངེས་པ་ཞིག་མ་ཡིན་མོད་དྲུག་ཚིག་རྣམ་པ་ནི་ལས་གཞས་ཀྱི་གླུ་
ཚིག་ནང་མཐོང་མང་ཤོས་ཀྱི་ཚིགས་བཅད་རྣམ་པ་ཞིག་ཡིན། ད་
དུང་དཔེ་བཞག་ན། “ སེམས་པས་ལུས་པོ་མ་སྐུལ།། ལུས་པོ་ས་རྡོ་
ཡིན་པ།། སེམས་པས་ལུས་པོ་སྐུལ་ན།། བྱ་ཕོའི་སྒྲོ་ལས་ཡང་ང་།”（45)
ཞེས་པ འི་ལ ས ་ག ཞ ས ་འདི ས་ལས་ཀ་གང་འདྲ་ཞིག་ལ ས་
དགོས་ཀྱང་ཐོག་མར་བྱེད་འདོད་པའི་སེམས་ཤུགས་ཤིག་ངེས་པར་
དགོས་ཤིང་དེ་འདྲ་བྱུང་ན་ལས་ཀར་དཀའ་བ་གང་ཡང་མེད་པར་
བསྟན་ཡོད། དེ་ནི་ལག་ལེན་དངོས་ནས་བྱུང་བའི་ཉམས་མྱོང་གི་
བསླབ་བྱ་གསོན་པོ་ཞིག་ཡིན་པས་དེ་འདྲའི་སྐུལ་མ་ནི་ལུས་ཀྱི་ངལ་
121



དབུས་གཙང་དམངས་གཞས་ལས་ཚེག་ཁྱིམ་དྲུག་མའི་ལུས་ལ་དཔྱད་པ།
རྩོལ་པ་ཙམ་མ་ཟད་ཀླད་པའི་ངལ་རྩོལ་བྱ་མཁན་ལའང་ཡོངས་སུ་
འཚམས་པ་ཞིག་ཡིན།
ལས་གཞས་འགའ་ཞིག་གི་བརྗོད་བྱ་ནི་ངལ་རྩོལ་གྱི་བརྒྱུད་རིམ་
ཆ་ཚང་གླུ་ཚིག་ཏུ་དྲངས་པས་མི་རྣམས་ལ་མངོན་སུམ་གྱི་མྱོང་སྣང་
ཞིག་འབྱིན་པ་མ་ཟད་ཚིག་འབྲུའི་བར་གསེང་ནས་ཁོང་ཚོས་ངལ་
རྩོལ་ལ་འཛིན་པའི་སྤྲོ་སྣང་གི་རྣམ་པ་ཡང་གསལ་ལེར་མངོན་པ་སྟེ་
དཔེར་ན། “དབྱར་ལུད་ར་བར་མི་འཇོག ། མལ་ས་ཕྱི་ལ་མི་འདོན།།
སྒེ་ཕད་བྱ་ཉལ་ཤིག་ཤིག ། ཁྱེམ་པ་གཤོག་འགྱུར་ལིང་ལིང་།། ར་བ་
བཀྲ་ཤིས་ར་བར།། གཡས་སྐོར་བརྒྱབ་ནས་ལོག་ཤོག ། བཞེངས་
པའི་ར་ཕད་སྔོན་ཆུང་།། ཆེ་ཞེང་འགབ་ལོས་འདུག་གམ།། ཆེ་ཞེང་
འགབ་སོང་ཟེར་ན།། ལྕོག་རོང་བོང་བུའི་ཉམས་དགའ། ས་གཞིས་
དཀྱིལ་ལ་འཁེལ་སོང་།། ལྕོག་རོང་ཐེ་ཚོམ་མ་གནང་།། ཞིང་ཆུང་
དབྱར་མའི་སྒང་ལ། སྐྱེལ་དུ་ཆོག་པ་ཡོད་དོ།།” （46）ཞེས་པ་ནི་ལུད་
འདོན་པའི་གཞས་ཤིག་ཡིན་ཞིང་། གཞས་ཚིག་དེ་ལས་ཐོག་མར་ར་
བའི་ནང་ནས་ལུད་རྣམས་སྣེ་ཕད་ནང་ལུག་པའི་ཚུལ་ནས་ཐ་མ་
ཞིང་ནང་དུ་སྐྱེལ་བའི་བར་གྱི་བརྒྱུད་རིམ་རྣམས་བབ་ཆགས་ལ་གོ་
བདེ་བའི་ཚིག་སྦྱོར་ཐོག་ནས་མཚོན་ཡོད་ལ། མི་རྣམས་ཀྱི་ངལ་
རྩོལ་ལ་དགའ་བའི་བཅོས་མིན་གྱི་བརྩེ་དུང་ཡང་ལྷན་གཅིག་ཏུ་
འདྲེས་པས་གླུ་ཚིག་དེ་ལས་ལས་ཀའི་བརྒྱུད་རིམ་ནང་ངལ་རྩོལ་པས་
དཀའ་ལས་ཀྱི་རྣམ་འགྱུར་ཏིལ་ཙམ་མེད་པར་སྤྲོ་སྣང་ལྡན་པའི་ངང་
ངལ་རྩོལ་བྱེད་བཞིན་པའི་མྱོང་ཚོར་ཟབ་མོ་ཞིག་འབྱིན་པར་བྱེད།
132



ལེའུ་གསུམ་པ། ཚེག་ཁྱིམ་དྲུག་མའི་དམངས་གཞས་ཀྱི་ཁྱད་ཆོས་གླེང་བ།
དེས་ན་ངལ་རྩོལ་གྱི་ནང་དོན་ལྡན་པའི་གླུ་ཚིག་ཁྲོད་དུ་ཚེག་བར་
དྲུག་མའི་ལུས་ཅན་གྱི་གཞས་ཚིག་ཀྱང་ཧ་ཅང་མང་བ་ཤེས་ཐུབ།
བཞི། ཆོས་པ་ངན་པའི་མ་རུང་སྤྱོད་ངན་ལ་སུན་འབྱིན་བྱེད་པ།
བོད་རིགས་ནི་ཧ་ལམ་མི་ཚང་མ་ཆོས་ལ་དད་པ་བྱེད་མཁན་གྱི་
མི་རིགས་ཤིག་ཡིན་ཞིང་ཡུན་རིང་བའི་བཀས་བཀོད་རྒྱུད་འཛིན་
ཆོས་སྲིད་ཟུང་འབྲེལ་ལམ་ལུགས་ཀྱི་ཤུགས་རྐྱེན་འོག་བོད་རིགས་
ཚང་མ་ཆོས་དད་ཀྱི་བསམ་བློ་ག ཏིང་ཟབ་ལྡན་པ་ཆགས་ཡོད།
དེར་བརྟེན་མི་རྣམས་ཀྱིས་རྒྱུན་གཏན་གྱི་ཆོས་དད་བྱེད་སྒོར་སེམས་
གཏིང་ནས་དད་མོས་དང་བརྩི་འཇོག་བྱེད་ཀྱི་ཡོད། དབང་བསྒྱུར་
པས་གོ་སྐབས་དམ་བཟུང་གིས་མི་རྣམས་ཆོས་ལ་དད་པའི་བསམ་བློ་
བེད་སྤྱོད་ཀྱིས་གཞན་མགོ་བསྐོར་ཞིང་རང་གི་མ་རུང་ཐ་ཤལ་གྱི་
དམིགས་ཡུལ་དེ་དག་འགྲུབ་ཐབས་བྱེད་ཀྱི་ཡོད། དཔེར་ན། “ཞི་
མིས་ཐབ་ཀྱི་སྒང་ལ།། སྨོན་ལམ་ཚིག་གསུམ་རྒྱག་གིས།། བང་ཁྲིའི་
སྒོང་གི་ཚིལ་ལུ།། སྐུ་གཟུགས་ཐུགས་ཅག་གནང་དང་། (47) “ཕྱི་དེ་
ཆོས་བཟོ་དོད་ལ།། ནང་དེ་དུག་ངན་སྡོང་པོ།། དམྱལ་བའི་ལྕགས་
ཁང་ནང་ལ།། གཤིན་རྗེས་བཞུགས་ཁྲི་བསྒྲིགས་བཞག །” （18）
ཅེས་པའི་དམངས་གཞས་དེ་གཉིས་ལས་སྔ་མས་བརྗོད་སྙིང་བསྡུས་
པའི་སྒོ་ནས་སྤྱི་ཚོགས་འཚོ་བའི་ནང་བླ་མ་དང་སྤྲུལ་སྐུའི་མིང་ཅན་གྱི་
ཆོས་པ་འགའ་རེས་ཁ་ནས་བྱམས་སྙིང་རྗེ་སོགས་ཆོས་ཀྱི་ནང་དོན་
མང་པོ་བཤད་ནས་མི་རྣམས་ཚེ་ཕྱི་མའི་བདེ་བའི་ལམ་དུ་དཀྲི་ཁུལ་
j23



དབུས་གཙང་དམངས་གཞས་ལས་ཚེག་ཁྱིམ་དྲུག་མའི་ལུས་ལ་དཔྱད་པ།
i
16
)
བྱེད་མོད་དོན་དུ་ཁོ་པ་ཚོས་རང་ཉིད་ཀྱི་ཚེ་འདིའི་བདེ་བ་དང་རྒྱུ་ནོར་
ཁོ་ན་དོན་གཉེར་བྱས་ནས་ངོ་ལྐོག་མི་མཐུན་པའི་མ་རུང་ཐ་ཤལ་
གྱི་དམིགས་ཡུལ་སྒྲུབ་ཀྱི་ཡོད་པ་མཚོན་ཡོད། དམངས་གཞས་དེས་
གཞུང་རྒྱུད་དྲང་བའི་དམའ་རིམ་ངལ་རྩོལ་མི་དམངས་ཚོས་དེ་ལྟ་བུ
འི་མི་ངན་གྱི་མགོ་སྐོར་འོག་ཚུད་མི་ཉན་པའི་དྲན་སྐུལ་བྱས་ཡོད་པ་
མ་ཟད་ཆོས་པའི་མིང་ཙམ་གྱི་མི་ངན་དེ་ཚོའི་ཉེས་སྤྱོད་ལ་མཚང་
འབྱིན་དྲག་པོ་བྱས་ཡོད། ཕྱི་མ་དེས་རང་ལ་བྱམས་སེམས་ཡོད་མདོག་
གི་ཟོལ་ཟོག་ཅན་གྱི་དབང་བསྒྱུར་པར་ཟུར་ཟ་དང་མི་དེ་ཚོའི་སྤྱོད་
ངན་ལ་ཁ་རྡུང་གཏོང་བའི་གཞས་ཚིག་ཅིག་ཡིན། དེའི་ནང་མི་ངན་
དེ་ཚོས་ཕྱི་ཚུལ་དུ་བྱམས་དང་སྙིང་རྗེ་ཆེ་མདོག་བྱེད་མོད་དོན་དུ་སྐྱེ་
བོ་གཞན་ལ་གནག་སེམས་ཁོ་ན་འཆང་ཞིང་ཐ་ན་དབང་བསྒྱུར་མྱོང་
མཁན་མི་སེར་ལ་མི་ཆོས་ལས་འདས་པའི་མནར་གཅོད་ཀྱང་གཏོང་
གི་ཡོད་པ་ཤུགས་ནས་བསྟན་ཡོད་ལ་སྐྱེ་བོ་དེ་ཚོའི་མ་ཡིན་ཡིན་མདོག་
གི་བྱ་སྟངས་ལ་མི་རྣམས་ཞེ་མེར་གཏིང་ནས་ལོག་ཅིང་དུས་ནམ་
ཞིག་ར་སྤུའི་འུར་རྡོ་ར་ཡི་མཇིང་པར་ཕོག་པའི་དཔེ་ལྟར་མི་ངན་དེ་
ཚོར་ངན་འབྲས་སྨིན་ངེས་ཡིན་པའི་ཡིད་ཆེས་ཡོད་པ་བསྟན་ཡོད། །
གོང་གསལ་དཔེ་མཚོན་ལས་ཤེས་ཐུབ་པར་མ་གཞི་མི་རྣམས་ཀྱི
ས་ལུགས་མཐུན་གྱི་ཆོས་ལུགས་བྱེད་སྒོར་བརྩི་བཀུར་བྱེད་ཀྱང་སྐྱེ་བོ་
འགའ་རེས་ཆོས་ལུགས་ཁ་ལ་འཁྱེར་ཏེ་དོན་དམ་དུ་ཆོས་ཀྱི་སྡོམ་
ཁྲིམས་ལས་འགལ་བའི་ལས་ག སོག་པ་མ་ཟད་ཐ་ན་མི་ཆོས་ལས་
འདས་པའི་བྱ་ངན་ཡང་སྤེལ་གྱི་ཡོད་པས་གནས་ཚུལ་དེ་འདྲ་
124



ལེའུ་གསུམ་པ ཚེག་ཁྱིམ་དྲུག་མའི་དམངས་གཞས་ཀྱི་ཁྱད་ཆོས་གླེང་བ།
མཐོ ང་སྐབས་རྒྱ་ཆེའི་དད་ལྡན་མང་ཚོགས་ནི་རང་དགར་སྡོད་
ཐབས་ག་ལ་ཡོད། ཁོང་ཚོས་བྱ་ངན་དེ་རིགས་ལ་གཟབ་ནན་གྱིས་
ད བྱེ་ཞིབ་བརྒྱུད་རང་ཉིད་ཀྱི་ལྟ་ཚུལ་ངེས་པར་སྨྲ་ངེས་ཡིན་ལ་
དགོས་ངེས་ཀྱི་ཁ་རྡུང་ཡང་གཏོང་ངེས་ཡིན། མ་གཞི་རྒྱ་ཆེའི་མང་
ཚོགས་ལ་བསམ་ཚུལ་ཐད་ཀར་སྨྲོས་པའི་རང་དབང་དང་ཐོབ་ཐང་
མེད་ཀྱང་ཁོང་ཚོས་གླུ་གཞས་ལ་བརྟེན་ནས་སྤྱོད་ངན་དེ་རིགས་ལ་
དགག་རྒྱག་ཚ་ནན་བྱས་ཡོད། དཔེར་ན། “ཁ་ནས་འགྲོ་བ་རིགས་
དྲུག ། ཐིགས་པ་བསགས་བསགས་བསགས་ཀྱིས།། ཁོག་ལ་གདོན་
འདྲེ་ཞུགས་ནས།། མི་ལ་སྡུག་པོ་གཏོང་གིས།། " ( 49） “ དུས་ཚོད་
བསྐལ་པས་མ་འཁྱོངས།། རི་དྭགས་ཀླུང་ལ་བབས་བཞག ། བླ་མས་
ཆོས་གོས་བསྣམས་ནས། ཆང་མའི་ནང་ལ་ཕེབས་ཀྱིས།” (50）ཞེས་
པའི་དམངས་གཞས་ཚན་པ་འདི་གཉིས་ཀྱིས་ཆོས་པ་ངོན་པའི་ངོ་
ཚ་ཞེ་ཁྲེལ་མེད་པའི་གདོང་རིས་དམར་འདོན་བྱས་ཡོད་ཅིང་ཁོ་པ་ཚོའི་
བྱ་སྟངས་བྱེད་ལུགས་དག་གསོན་ཉམས་དོད་པའི་དཔེ་དང་བཅས་
ཏེ་མི་རྣམས་ཀྱིས་སྣང་ངོར་མངོན་སུམ་དུ་མཐོང་རྒྱུ་ཡོད་པ་ལྟར་
བསྟན་ཡོད། དེ་ཡང་གླུ་ཚིག་སྔ་མ་དེ་ལས་ཕྱི་ཚུལ་དུ་དུས་ཚོད་ཡོད་
ཚད་ཁ་འདོན་དགེ་སྦྱོར་ཁོ་ནར་འབུངས་ཁུལ་བྱེད་མཁན་མི་ངན་
འདྲ་ཆགས་དེ་ཚོས་དོན་དམ་དུ་ཆོས་དང་མཐུན་པའི་དགེ་རྩ་བསྒྲུབ་
རྒྱུ་ལྟ་ཅི་མངོན་སུམ་འཛེམས་མེད་ཀྱིས་གཞན་ལ་གནོད་པ་སྐྱེལ་བའི་
རྩུབ་སྤྱོད་ཐེར་འདོན་བྱས་ཡོད། གླུ་ཚིག་ཕྱི་མའི་བསྟན་དོན་འདི་
ལྟར་ཡིན་ཏེ། དམངས་ཁྲོད་དུ་རི་དྭགས་ཀླུང་ལ་བབས་ན་དམག་
125



དབུས་གཙང་དམངས་གཞས་ལས་ཚེག་ཁྱིམ་དྲུག་མའི་ལུས་ལ་དཔྱད་པ།
འཁྲུག་མུ་གེ་སོགས་འབྱུང་བའི་སྔ་ལྟས་སུ་ངོས་འཛིན་བྱེད་ཅིང་
མཐོང་མི་འདོད་པའི་ལྟས་ངན་པར་བརྩི་བ་ལྟར་ཆོས་པས་ཚུལ་
ཁྲིམས་མ་སྲུང་བར་གང་བྱུང་གི་འཆལ་སྤྱོད་སྤེལ་བ་ཡང་དེ་དང་
འདྲ་བར་དུས་ངན་ ཤར་བའི་སྔ་ལྟས་སུ་བརྩི་གི་ཡོད། དེའི་ཤུགས་
ལས་ཆོས་ཀྱི་གོ་སར་འགྱིངས་པའི་བླ་སྤྲུལ་དེ་ཚོས་ཚུལ་ཁྲིམས་འགོ་
ནས་བཤིགས་ཏེ་འཇུག་མི་འོས་པའི་བྱ་བ་བྱེད་པ་ནི་ཆོས་དད་པའི་
དད་སེམས་འཇོམས་པའི་རྒྱུ་རུ་འགྱུར་བས་མི་རྣམས་ཀྱིས་དེ་འདྲའི་
སྣང་ཚུལ་ལ་སེམས་གཏིང་ནས་ཁོང་ཁྲོ་བྱེད་པ་མ་ཟད་ཐ་ན་རེ་ཐག་
ཆད་པའི་ངང་ཚུལ་ཡང་ལྡན་པ་མཐོང་ཐུབ། །
ནང་པའི་ཆོས་གཞུང་ལས་བདེན་པའི་ལས་བྱས་བདེན་པའི་ལྷོ་
བཟས་ན་བདེ་བ་ཡོང་ངེས་ཡིན་པར་བསྟན་ཡོད་མོད་རྒྱ་ཆེའི་ཞིང་
བྲན་རྣམས་ནི་མི་ཚེ་ཧྲིལ་པོ་མཐོ་རིམ་མི་དྲག་གི་ཞབས་ཕྱི་བསྒྲུབས་
ཀྱང་རྟག་པར་འཁྱགས་ལྟོགས་ཀྱིས་མནར་ནས་སྡོད་དགོས་ཤིང་།
ཆོས་འབག་གྱོན་པ འི་བླ་མ་དང་མི་དྲུག་དེ་ཚོས་ཆོས་ཀྱི་གནས་
ལུགས་ལ་བརྩིས་མེད་རྡོག་རོལ་བཏང་ཡང་མི་ཚེ་སྐྱིད་ལ་འཁྱོལ་
སྟབས་དམའ་རིམ་ངལ་རྩོལ་མི་དམངས་རྣམས་མི་ཡུལ་གྱི་འཚོ་བར་
ཡིད་ཐང་ཆད་པ་དང་། ཐ་ན་ལས་འབྲས་དང་གཞན་ཕན་སྙིང་རྗེ་
སོགས་ཡུན་ནས་གོམས་པའི་ཆོས་ལུགས་ཀྱི་ནང་དོན་ལ་ཡང་དོགས་
ཟོན་བྱུང་ཞིང་རིམ་པས་ཆོས་ནི་མཐོ་རིམ་དབང་བསྒྱུར་པའི་ལག་
ཆ་ཞིག་ཡིན་པར་ངོས་འཛིན་བྱུང་བ་རེད། དེ་འདྲའི་འོད་སྣང་
འཚེར་བའི་བསམ་བློ་དེ་དག་དམངས་གཞས་ལས་ཀྱང་མཚོན་པ་སྟེ་
126



ལེའུ་གསུམ་པ། ཚེག་ཁྱིམ་དྲུག་མའི་དམངས་གཞས་ཀྱི་ཁྱད་ཆོས་གླེང་བ།
དཔེར་ན། “ གནས་ཆེན་ཤཱ་རི་བུམ་པར།། སྐོར་བ་ལོ་མང་བསགས་
ཀྱང་།། ལུས་ཀྱི་སྒྲིབ་པ་མ་དག ། ཤྭ་བའི་ལུས་ལ་བླངས་བྱུང་།” (51）
“ ཨ་ར་པ་ཙ་བཏོན་ནས།། ཕྲེང་བ་བརྒྱ་ཙམ་ཟད་སོང་།། འཇམ་
དབྱངས་ཕྱག་ན་པད་མོ། མིག་གིས་མཐོང་ཡས་མི་འདུག །” （52)
དམངས་གཞས་དེ་གཉིས་ལས་ངལ་རྩོལ་མི་དམངས་ཀྱིས་དགེ་བའི་
ལས་ལ་འབད་འབུངས་ཇི་ཙམ་བྱས་ཀྱང་འབྲས་བུར་དཀའ་སྡུག་ཁོ་
ན་ལས་མ་བྱུང་བའི་ཐབས་སྡུག་པའི་ལས་དབང་དེ་ཞིབ་ཕྲའི་དཔེ་
མཚོན་གྱི་ཐོག་ནས་བསྟན་ཡོད།
ལས་འབྲས་གོ་ལྡོག་ཅིང་དཀར་ནག་ཕྱིན་ཅི་ལོག་པའི་སྤྱི་ཚོགས་
དེ་འདྲའི་ནང་དམའ་རིམ་ངལ་རྩོལ་མི་དམངས་ཀྱིས་ཆོས་ཀྱི་ནང་
དོན་ལ་དོགས་པ་སྐྱེ་བ་ནི་གནས་ལུགས་དང་ཡོངས་སུ་མཐུན་པ་
ཞིག་ཡིན་ལ་མིའི་རིགས་ཀྱི་སྤྱི་ཚོགས་གོང་དུ་འཕེལ་བའི་ལྡོག་མེད་
ཀྱི་འབྲས་བུ་ཞིག་ཀྱང་ཡིན། དེ་འདྲའི་སྣང་ཚུལ་དེ་ག ཤམ་གྱི་
དམངས་གཞས་དེས་དེ་བས་མངོན་རྗེན་དུ་བསྟན་ཡོད་པ་སྟེ་དཔེར་
ན༑ “ བླ་མ་གུ་རུ་ཡིན་ཀྱང་། ང་ནི་མཇལ་བསམ་མི་འདུག ། ང་ཡི་
དམྱལ་བའི་སྡུག་བསྔལ།། མི་ཡུལ་འདི་རུ་མྱངས་ཚར།།” （53） དམངས་
གཞས་དེ་ལས་གཡོག་པོ་ཞིག་གིས་སྡུག་བསྔལ་ཇི་ཙམ་མྱངས་པ་ནི་
རང་གི་ཡིད་ཀྱི་བརྟེན་ཡུལ་དུ་གྱུར་པའི་ཆོས་ལ་ཡང་ཡི་མུག་སྐྱེས་པའི་
རྣམ་འགྱུར་དེ་ལས་ཀྱང་ཡོངས་སུ་རྟོགས་ཐུབ།
མི་རྣམས་འ་ཆད་འུ་ཐུག་གི་གནས་སྐབས་དེ་འདྲར་གྱུར་བའི་རྒྱུ་
རྐྱེན་གཙོ་བོ་ནི་སྐབ ས་དེའི་སྤྱི་ཚོགས་ཀྱི་ལམ་ལུགས་རྗེས་ལུས་
127



དབུས་གཙང་དམངས་གཞས་ལས་ཚེག་ཁྱིམ་དྲུག་མའི་ལུས་ལ་དཔྱད་པ།
དང་མུན་ནག་ཡིན་པ་དེར་ཐུག་ཡོད། དེས་ན་དོན་དམ་པའི་
གཞན་ཕན་སོགས་ཀྱི་ལས་བཟང་ཏིལ་འབྲུ་ཙམ་ཡང་མི་སྒྲུབ་པར་
རྟག་པར་ལས་འབྲས་སོགས་ཆོས་ཀྱི་ལྟ་བ་དྲིལ་བསྒྲགས་ལ་མཁས་
པའི་ཆོས་པ་རྫུན་མའི་བྱ་སྤྱོད་མཐོང་བ་ཙམ་གྱིས་དེ་དག་ལ་ཁ་རྡུང་
ཚ་ནན་ཞིག་གཏོང་འདོད་པའི་བསམ་བློ་ནི་མི་རྣམས་ཀྱི་བློ་ངོ་ལས་
བྲལ་མྱོང་མེད་པ་དཔེར་ན། “མ་ཤི་དམྱལ་བའི་ལོ་རྒྱུས།། ཁྱོད་ལ་ཤོད་
རྒྱུ་ཡོད་ན།། ཨ་ཞང་གཤིན་རྗེ་ཆོས་རྒྱལ།། དགུང་ལོ་ག་ཚོད་རེད་
པས།།” (54）ཞེས་པའི་གླུ་ཚིག་དེས་ཁ་གསལ་གོ་བདེའི་ཚིག་སྦྱོར་ལ་
བརྟེན་ནས་ཆོས་ལུགས་ཁ་ལ་འཁྱེར་བའི་མི་ངན་དེ་ཚོར་ལྡོག་
ཕྱོགས་ཀྱི་དྲི་བ་ཚ་ནན་ཞིག་བླངས་ཏེ་ལན་འདེབས་བྱ་རྒྱུ་མེད་པ་ལྟ་
བུའི་བསུན་འབྱིན་མཐར་ཕྱིན་པ་བྱས་ཡོད། ཁ་གཏིང་མ་མཚུངས་
པའི་ཆོས་པ་དེ་དག་གི་ངོས་ནས་བཤད་ན་དྲི་བ་དེ་ནི་ཅི་འདྲའི་
གནད་དུ་འཁེལ་ཞིང་གཏིང་གནག་པ་ཞིག་མ་ཡིན་ནམ།
གོང་དུ་དྲངས་པ་ནི་དཔེ་མཚོན་ཙམ་ཡིན་ཞིང་དེ་ལྟའི་གོ་རྒྱུ་
ཟབ་ཅིང་ཚིག་སྦྱོར་གསོན་ཉམས་ཅན་གྱི་དམངས་གཞས་ཧ་ཅང་
མང་བས་ང་ཚོས་རྒྱ་ཆེའི་མང་ཚོགས་ཀྱི་ངག་ལམ་ནས་དེ་འདྲའི་
དམངས་གཞས་གང་མང་ཞིག་ད་དུང་བསྡུ་ལེན་བྱ་རྒྱུ་བསྡད་ཡོད།
ལྔ། གཞོན་ནུ་ཕོ་མོའི་དྭངས་གཙང་བརྩེ་དུང་མཚོན་པ།
གཞོན་ནུ་ཕོ་མོའི་དབར་གྱི་བརྩེ་དུང་སྐོར་བརྗོད་དོན་དུ་བྱས་
པའི་དམངས་གཞས་དེ་རིགས་ཀྱིས་བོད་ཀྱི་དམངས་གཞས་སྤྱི་དང་
128



ལེའུ་གསུམ་པ། ཚེག་ཀྵིམ་དྲུག་མའི་དམངས་གཞས་ཀྱི་ལུད་ཆོས་གླེང་བ
ཡང་སྒོས་ཚེག་བར་དྲུག་མའི་གཞས་ཚིག་ཁྲོད་དུ་ཐོན་འབོར་ཆེ་
ཤོས་ཀྱི་གནས་བབས་བཟུང་ཡོད།
ཚེག་བར་དྲུག་མའི་ལུས་ཅན་གྱི་དམངས་གཞས་ནི་ལང་ཚོའི་མེ་
ཏོག་བཞད་པའི་གཞོན་ནུ་ཕན་ཚུན་དབར་རང་ཉིད་ཀྱི་བསམ་
འདུན་བརྗེ་རེས་དང་ཕར་ཕྱོགས་ལ་རང་གི་སྙིང་གཏམ་སྨྲ་བར་
སྤྱོད་པའི་དམངས་གཞས་ཀྱི་ལུས་གལ་ཆེན་ཞིག་ཏུ་གྱུར་ཡོད་ཅིང་།
ཕོ་མོའི་བྲལ་མེད་བརྩེ་དུང་དང་ཕན་ཚུན་གྱི་འབྲེལ་བ་སོགས་བརྗོད་
དོན་དུ་བྱས་པའི་དམངས་གཞས་དེ་རིགས་ཀྱི་མིང་ལ་ཡོངས་གྲགས་
སུ་མཛའ་གཞས་ཟེར་གྱི་ཡོད། མཛའ་གཞས་དེ་དག་གི་བརྗོད་དོན་
ཐོག་ནས་རྒྱ་ཆེའི་ངལ་རྩོལ་མི་དམངས་ཀྱི་ལྷད་མེད་དྭངས་གཙང་
གི་བསམ་བློའི་ཚོར་འདུ་དང་བདེ་སྐྱིད་ལྡན་པའི་བརྩེ་དུང་གི་འཚོ་
བ་ལོངས་སྤྱོད་བྱ་རྒྱུར་རེ་སྨོན་འཆང་བ་མཚོན་ཡོད་པ་མ་ཟད་
འཇིག་རྟེན་འཚོ་བར་འཛིན་པའི་ཡ་རབས་བབ་ཆགས་ཀྱི་འདུ་ཤེས་
ཀྱང་མཚོན་ཡོད།
གཤམ་ལ་མཚོན་བྱེད་ཀྱི་དཔེ་མཚོན་ཐོག་ནས་མཛའ་གཞས་དེ་
དག་གི་བརྗོད་དོན་གྱི་སྐོར་གསལ་བཤད་མདོ་ཙམ་བྱས་ན། རྒྱ་ཆེའི་
ངལ་རྩོལ་མི་དམངས་ཀྱིས་ཕོ་མོའི་བརྩེ་དུང་ལ་འཛིན་པའི་ལྟ་ཚུལ་
ནི་སྒམ་ནན་ཡིན་ལ་གཡོ་ལྷད་མེད་ཅིང་བློ་གཅིག་སེམས་གཅིག་རང་
ཡིན་པ་ནི་དཔེར་ན། “ཁྱེད་སེམས་ཟླ་བ་དཀར་པོ། གཞན་སེམས་
སྤྲིན་པས་མ་བསྒྲིབས།། ང་སེམས་དར་གྱི་མདུད་པ།། བཀྲོལ་ནས་
གྲོལ་ས་མ་རེད།།” （55） “ཆུང་འདྲིས་ང་གཉིས་གཏམ་དེ། རྡོ་ལ་རི་
129



དབུས་གཙང་དམངས་གཞས་ལས་ཚེག་ཁྱིམ་དྲུག་མའི་ལུས་ལ་དཔྱད་པ།
མོ་བྲིས་ཡོད།། ཆར་པ་ལོ་གསུམ་བབས་ཀྱང་།། རི་མོ་ཡལ་ས་མ་
རེད།” （56) ཅེས་པའི་བརྗོད་དོན་ལས་གཞོན་ནུ་ཕོ་མོ་ཕན་ཚུན་བཅངས་
པའི་བརྩེ་དུང་ནི་བྲལ་ཐབས་མེད་ཅིང་མི་ཚེ་མཐའ་འཁྱོལ་ཡོང་བའི་
ཡིད་དམ་བཅས་པ་ཞིག་ཡིན་པའི་དོན་དེ་དར་གྱི་མདུད་པ་དང་
རྡོ་བརྐོས་ཀྱི་རི་མོའི་དཔེ་ལས་གསལ་གསལ་ཐིང་ཐིང་དུ་མཚོན་པར་
བྱས་ཡོད། དེ་ལྟར་མི་རྣམས་ཀྱིས་དམངས་གཞས་ཀྱི་ཐོག་ནས་ཕོ་
མོའི་བརྩེ་དུང་དང་གཉེན་སྒྲིག་ལ་འཛིན་པའི་ལྟ་ཚུལ་མཚོན་པར་
བྱེད་ཅིང་། དེ་འདྲའི་ལྟ་ཚུལ་ནི་མཐོ་རིམ་དབང་བསྒྱུར་པའི་ཁ་
དབང་མཉམ་སྦྱོར་གྱི་བཟའ་ཚང་སྒྲིག་སྟངས་དང་རྦད་དེ་ཐ་དད་
རྒྱབ་འགལ་ཡིན་ཞིང་། མིའི་བཅོས་མིན་གྱི་རང་བཞིན་བཟང་པོ་
གཙོ་བོར་འཛིན་པས་ན་ཡང་དག་པའི་གཉེན་སྒྲིག་ལྟ་བ་ཞིག་ཡིན་
པ་སྨྲོས་མི་དགོས། དཔེར་ན། “རི་མགོ་མཐོ་བར་མ་བལྟས།། རི་
དཔྱད་ལེགས་པར་བལྟས་ཡོད།། བུ་མོ་མཛེས་པ ར་མ་བལྟས།།
ངང་རྒྱུད་རིང་བར་བལྟས་ཡོད།།” (57） “ རྐང་ཆུང་བཙིར་བའི་ལྷམ་
གོག ། འཇའ་ཆེན་ཡིན་ཡང་མི་དགོས།། བློ་ལ་མེད་པའི་བྱམས་པ།།
རྒྱལ་སྲས་ཡིན་ཡང་མི་དགོས།” (58) “ནོར་དང་སྐྱེ་འབྲས་བལྟས་ན།།
ཚེ་གང་བྱ་བ་འཕྱུག་ཡོང་།། བརྩེ་དུང་སེམས་ལ་བལྟས་ན། ཐག་
རིང་མི་ཚེ་འཁྱོལ་ཡོང་། " ( 59) “ཆུང་འདྲིས་མཐོ་ནས་གང་ཡོང་།།
ཐོག་ཁའི་དར་ལྕོག་མི་ཉན། དར་ར་ཕྱུར་ཁུ་གཉིས་ལ།། མཉམ་ཟ་
མཉམ་འཐུང་དགའ་དྲག །” (6)）ཞེས་པ་ལ་སོགས་པའི་དམངས་
གཞས་དེ་དག་ལས་རང་གི་ཚེ་གང་གི་གཏན་གྲོགས་འཚོལ་བའི་
130



ལེའུ་གསུམ་པ། ཚེག་ཁྱིམ་དྲུག་མའི་དམངས་གཞས་ཀྱི་ཁྱད་ཆོས་གླེང་བ།
སྐབས་སྐྱེ་འབྲས་དང་། གོ་གནས། རྒྱུ་ནོར། དབང་ཆ་སོགས་ལ་
མི་ལྟ་བར་གཙོ་བོ་ཕར་ཕྱོགས་ཀྱི་སེམས་ལ་བརྩེ་དུང་དངོས་འབྲེལ་
ཡོད་མེད་དང་། སྐྱིད་སྡུག་མཉམ་མྱོང་གི་ཆོད་སེམས་ཡོད་མེད་དེ་
ཚད་གཞིར་བཟུང་དགོས་པའི་ཡང་དག་པའི་ལྟ་སྟངས་མཚོན་ཡོད་
སྟབས་ཚད་གཞི་དེ་དག་ནི་མི་རྣམས་ཀྱི་མི་ཚེའི་བགྲོད་ལམ་རིང་
མོར་མཁོ་བའི་ལམ་སྟོན་ལྟ་བུར་གྱུར་ཡོད།
ང་ཚོས་གཞོན་ནུ་ཕོ་མོའི་བར་གྱི་བརྩེ་དུང་བརྗོད་བྱར་བྱས་པའི་
དམངས་གཞས་དེ་དག་གི་ནང་ནས་ཐོག་མར་གཞོན་ནུ་ཕན་ཚུན་
བརྩེ་དུང་གི་མེ་ཏོག་ཁ་འབུས་པ་ནས་མཐའ་མ་བཟའ་ཚང་ཆ་
འགྲིག་གིས་ཁྱིམ་ཚང་བཟུང་ནས་མི་ཚེའི་བགྲོད་ལམ་དུ་མཉམ་སྐྱོད་
བྱ་འགོ་ཚུགས་པའི་བར་གྱི་བརྒྱུད་རིམ་ཚང་མ་སྤྱིར་ན་མཐོང་ཐུབ།
དཔེར་ན། “ཆུང་འདྲིས་ལ་མོའི་ཕར་ནང་།། ང་རང་ལ་མོའི་ཚུར་
ནང་།། བལྟ་རེས་མཐོང་རེས་མེད་ཀྱང་།། སེམས་པའི་ཡིག་ཆུང་
བསྐུར་ཆོག །” （61） “བྱམས་པ་འཁྲིས་ལ་ཡོད་དུས།། ངོ་ཚ་ལྟ་བར་
ཟད་སོང་།། བྱམས་པ་རྗེས་ལ་ལུས་དུས།། ཕྱི་བལྟས་སློག་པར་ཟད་
སོང་།།” （62) ཞེས་པའི་དམངས་གཞས་དེ་གཉིས་ལས་གཞོན་ནུ་
ཕན་ཚུན་དགའ་རོགས་ཐོག་མར་བསྒྲིགས་པའི་སྐབས་ཀྱི་ཕྱི་ལུས་ཀྱི་
བྱེད་སྟངས་དང་ནང་སེམས་ཀྱི་མྱོང་སྣང་མིག་མདུན་དུ་མཐོང་རྒྱུ་
ཡོད་པ་ལྟར་མངོན་སུམ་དུ་བསྟན་ཡོད། ཁོང་ཚོའི་བརྩེ་དུང་ལ་
རྟག་པར་བར་ཆད་སྣ་ཚོགས་འཕྲད་ཀྱི་ཡོད་པ་ནི་སྨོས་མི་དགོས་པ་
སྟེ། དེ་ཡང་རང་རེ་བོད་ནི་དུས་ཡུན་རིང་བའི་བཀས་བཀོད་རྒྱུན་
13i



དབུས་གཙང་དམངས་གཞས་ལས་ཚེག་ཁྱིམ་དྲུག་མའི་ལུས་ལ་དཔྱད་པ་
འཛིན་གྱི་སྤྱི་ཚོགས་ལམ་ལུགས་བརྒྱུད་མྱོང་ཡོད་པས་རུས་རྒྱུད་ཡག་
ཉེས་དང་སྐྱེ་ས་མཐོ་དམན་ཟེར་བ་སོགས་བཀས་བཀོད་རྒྱུན་འཛིན་
གྱི་རྙིང་ཞེན་བསམ་བློའི་བག་ཆགས་ནི་ད་ལྟའི་ཆར་ཡང་མི་རྣམས་
ཀྱི་བློ་ངོས་ལས་ཡོངས་སུ་ཡལ་ཐུབ་མེད་ཅིང་། གཉེན་སྒྲིག་རང་
དབང་མེད་ལ་ཡོད་ཚད་ཕ་མས་ཐག་གཅོད་བྱེད་པའི་སྲོལ་རྒྱུན་རྙིང་
གོག་ནི་ད་དུང་གནས་ཡོད་པས་ལུགས་སྲོལ་དེ་རིགས་ཀྱིས་ན་གཞོན་
ཕོ་མོའི་བརྩེ་དུང་ལ་བར་ཆད་བཏང་ནས་སྐྱོ་དགོས་པའི་གནས་ཚུལ་
ཡང་མི་ཉུང་བ་ཐོན་མུས་ཡིན། དེར་བརྟེན་སྲོལ་རྒྱུན་རྙིང་གོག་དེ་
རིགས་ནི་ཁོང་ཚོའི་བརྩེ་དུང་ལ་འཕྲད་པའི་བར་ཆད་གཙོ་བོ་ཞིག་
ཆགས་ཡོད། དཔེར་ན་ “བུ་ཆུང་ང་ལས་སྐྱོ་བ།། ས་ཕྱོགས་གཞན་
ལ་ཨེ་ཡོད། བློ་ལ་ཡོད་པའི་བྱམས་པ་།། ཕ་མའི་ཐུགས་ལ་མི་
འདུག །” (63) “ ང་དང་བྱམས་པའི་ལས་དེ། གྲོག་མོའི་རོང་གི་གྲོག་ཆུ།།
ཤང་ཤང་རྣ་བས་ཐོས་ཀྱང་།། མཇལ་འཕྲད་གསེར་ལས་དཀོན་
པ།།” (63） གོང་གསལ་དམངས་གཞས་དེ་གཉིས་ཀྱི་ཐོག་ནས་གཞོན་
ནུ་ཕོ་མོ་ཕན་ཚུན་གྱི་བརྩེ་དུང་ལ་གེགས་བར་འཕྲད་པ་བསྟན་ཡོད་
ཅིང་། སྔ་མ་ནི་རང་བཞིན་དྲང་པོར་བརྗོད་པའི་སྒྱུ་རྩལ་ལག་
སྤྱད་པ་ཞིག་ཡིན།
མ་གཞི་ན་གཞོན་ཕོ་མོ་ཕན་ཚུན་དབར་བཅངས་པའི་ལྷད་མེད་
བརྩེ་དུང་ལ་སྤྱི་ཚོགས་ཀྱི་གེགས་བར་སྣ་ཚོགས་འཕྲད་ཀྱི་ཡོད་མོད་
ཁོང་ཚོས་དཀའ་ངལ་ལས་རྣམ་པར་རྒྱལ་འདོད་ཀྱི་སྙིང་སྟོབས་ནི་
132



ལེའུ་གསུམ་པ། ཚེག་ཁྱིམ་དྲུག་མའི་དམངས་གཞས་ཀྱི་ཁྱད་ཆོས་གླེང་པ།
འགོག་ཐབས་མེད་པ་ཞིག་ཡིན། དཔེར་ན། “ རྫ་རི་ག་ཚོད་མཐོ་
ཡང་།། ཉི་ཟླ་བཀག་པས་མི་ཐུབ། ཡབ་ཡུམ་སྐུ་དབང་བཙན་ཡང་།
ལས་འཕྲོ་བཀག་པས་མི་ཐུབ།” （65） “ སེམས་གཅིག་སེམས་གཉིས་
མཐུན་ན།། ཕ་མས་བཀག་ཀྱང་མི་ཐུབ།། སེམས་གསུམ་གྲུ་གུ་བསྡུས་
ན།། དཔོན་པོས་བཀག་ཀྱང་མི་ཐུབ།།” （66）ཅེས་པའི་དམངས་
གཞས་འདི་གཉིས་ཀྱི་ཐོག་ནས་བརྩེ་དུང་གིས་དམ་པོར་སྦྲེལ་བའི་
ན་གཞོན་གཉིས་ཀྱིས་རང་ཉིད་ཀྱི་འདོད་དོན་ལམ་དུ་ལྷོངས་པ་ཞིག་
ཡོང་ཆེད་བློས་གཏོང་ཇི་ཙམ་བྱ་དགོས་ཀྱང་འགྱོད་པ་མེད་པའི་ཆོད་
སེམས་ལྡན་པ་བསྟན་ཡོད། ཡང་དཔེར་ན། “ཆུ་མོ་ཉ་ལ་བྱམས་པ།།
ཉ་མོ་ཆུ་ལ་བརྩེ་བ། དེ་འདྲའི་ཉ་ཆུའི་བརྩེ་དུང་། ང་དང་བྱམས་པ་འདྲ་
ལ།།” （67） “ང་གཉིས་གཉིས་པོའི་ལས་དེ།། ངང་པ་སེར་པོའི་ལས་
རེད།། བཟའ་རྒྱུ་འདམ་ལས་མེད་ཀྱང་།། མཉམ་ཟ་མཉམ་སྡོད་ཞུས་
ཆོག །” （68） ཅེས་པའི་དམངས་གཞས་དེ་གཉིས་ཀྱིས་ཕན་ཚུན་མཛའ་
གཅུགས་ཀྱིས་དམ་པོར་སྦྲེལ་བའི་བརྩེ་གྲོགས་ཟུང་གི་གཡོ་ལྷད་མེད་
པའི་བརྩེ་དུང་མཚོན་ཡོད་ཅིང་། དེ་ལྟའི་བརྩེ་དུང་ལ་རོལ་རྒྱུ་བྱུང་
ན་གཞན་པའི་དཀའ་བ་ཇི་ཙམ་འཕྲད་ཀྱང་བཟོད་སྒོམ་ཐུབ་པའི་
ཆོད་སེམས་དང་བཅས་ཏེ་མི་ཚེའི་ལམ་བུར་མཉམ་དུ་བསྐྱོད་བཞིན་
པ་བསྟན་ཡོད། དེས་ན་གོང་གསལ་དཔེ་མཚོན་དེ་དག་ཐོག་ནས་
གཞོན་ནུ་ཕོ་མོའི་དབར་གྱི་བརྩེ་དུང་སྐོར་བརྗོད་དོན་དུ་བྱས་པའི་
དམངས་གཞས་དེ་རིགས་ཀྱི་ཁྲོད་ནས་ཕལ་ཆེ་བ་ཚེག་བར་དྲུག་
མའི་ལུས་ལ་བརྟེན་ནས་བརྩམས་པ་ཞིག་ཡིན་པ་མཚོན་ཐུབ།
13j



དབུས་གཙང་དམངས་གཞས་ལས་ཚེག་ཁྱིམ་དྲུག་མའི་ལུས་ལ་དཔྱད་པ།
དྲུག བོད་ཀྱི་ཡུལ་སྲོལ་གོམས་གཤིས་མཚོན་པ།
གཞན་ཡང་བོད་ཀྱི་དམངས་གཞས་ཀྱི་ནང་བོད་ཀྱི་དམིགས་
བསལ་གྱི་དམངས་སྲོལ་ལམ་ཡུལ་གོམས་གཤིས་ལུགས་ཀྱི་བརྗོད་བྱ་
ཡང་ཧ་ཅང་མང་པོ་འཁོད་ཡོད་ཅིང་དེ་འདྲའི་བརྗོད་དོན་ནི་
དམངས་གཞས་སྤྱི་ཡོངས་ཙམ་མ་ཟད་ཚེག་བར་དྲུག་མའི་ལུས་ཅན་
གྱི་དམངས་གཞས་ཀྱི་ངོས་ནས་བཤད་ནའང་བརྗོད་བྱ་གལ་ཆེན་
ཞིག་ཡིན་ཞེས་སྨྲོས་ཆོག་སྙམ། །
ང་ཚོས་སྣང་འཇོག་བྱས་ན་བོད་མིའི་རྣམ་རྟོག་བརྩི་སྲོལ་དང་།
དུས་ཆེན་། འཛེམ་བྱ། རྒྱུན་གོས་སོགས་ཡུལ་གོམས་གཤིས་ལུགས་
སྐོར་གྱི་ནང་དོན་མང་པོ་དམངས་གཞས་ཀྱི་རྗོད་ཚིག་ཁྲོད་ནས་
དངོས་ཤུགས་གང་རུང་དུ་བསྟན་ཡོད་པ་མཐོང་ཐུབ། དཔེར་ན།
“ཕོ་རོག་ལ་མཆུའི་རྩེ་ནས།། ཀོ་ཏོང་ཀོ་ཏོང་ཟེར་གྱིས།། ང་ཡི་
ཆུང་འདྲིས་བྱམས་པ།། ཉི་ཤུ་རྩ་ལྔའི་སྐག་ཡིན།།” （69） ཞེས་པའི་
ཚིག་ལས་བོད་ཀྱི་དམངས་ཁྲོད་དུ་ཕོ་རོག་གི་དགྲ་སྐད་ཅེས་བཀྲ་མི་
ཤིས་པའི་སྔ་ལྟས་སུ་བརྩི་བ་དང་། མི་ཚེའི་ནང་ལོ་སྐག་ནམ་
འཁེལ་ལ་བར་ཆད་ཆེ་བར་ངོས་འཛིན་བྱེད་ཅིང་དུས་ཚོད་དེ་
འདྲར་ཕོ་རོག་གི་དགྲ་སྐད་སྒྲོག་པ་ཐོས་མི་ཉན་ཞིང་འཛེམ་བྱར་
བརྩི་བའི་ལུགས་སྲོལ་དེ་དག་བསྡུས་ནས་བསྟན་ཡོད། དེ་བཞིན་
དཔེར་ན། “བྱ་དེ་སྐྱ་ཀ་ཁྲ་ཆུང་།། སྐུ་གཟུགས་ཕྱེད་དཀར་ཕྱེད་ནག །
ཐུགས་ནི་གང་ངོ་མ་ཤེས།། ཁ་ནས་གྲོག་སྐད་བསྐྱོན་བྱུང་།” （70）
ཞེས་པའི་ཚིག་ལས་བྱ་སྐྱ་ཀས་སྐད་བརྒྱབ་པ་ཐོས་ན་གྲོག་སྐད་ཅེས་
134



ལེའུ་གསུམ་པ། ཚེག་ཁྱིམ་དྲུག་མའི་དམངས་གཞས་ཀྱི་ཁྱད་ཆོས་གླེང་བ།
རྒྱུ་ནོར་ཡོང་བའི་སྔ་ལྟས་བཟང་པོ་ཡིན་པར་ངོས་འཛིན་སྲོལ་ཡོད་
པ་གསལ་པོར་བསྟན་ཡོད། ཡང་དཔེར་ན། “བསམ་ཡས་ཧས་པོ་
རི་ལ།། བསངས་གསོལ་དར་ལྕོག་བཙུགས་ཡོད། རླུང་རྟ་སྐྱེ་མིན་
གང་ཤེས།། གཏམ་གསུམ་སྐད་གྲགས་ཆོད་སོང་།།” （71) “ ལྷགས་པ་
ཤར་ལྷགས་མ་རྒྱག ། བཙུ ག ས་པ འི་དར་ལྕོག་འགྱེ ལ་ཡོང་།།
བཙུགས་པའི་དར་ལྕོག་འགྱེལ་ན།། བུ་མོའི་རླུང་རྟ་ཆག་ཡོང་།” (72）
ཞེས་པའི་གླུ་ཚིག་ནི་བོད་ཀྱི་ཡུལ་ལུང་གང་སར་དར་ཁྱབ་ཆེ་བའི་
བསངས་གཏོང་བ་དང་དར་ལྕོག་འཛུགས་པའི་ལུགས་སྲོལ་
ནང་དོན་དུ་བྱས་པ་ཞིག་ཡིན། དེ་ལས་དར་ལྕོག་འཛུགས་པ་ནི་མི་
ཚོས་རླུང་རྟ་དར་བའི་ཆེད་དུ་བཙུགས་པ་ཞིག་ཡིན་པ་དང་དར་
ལྕོག་འགྱེལ་ན་རང་གི་རླུང་རྟ་ཆག་པའི་སྔ་ལྟས་སུ་བརྩི་བ་སོགས་
སྔ་ལྟས་བཟང་ངན་གྱི་བརྩི་སྲོལ་དེ་དག་ཀྱང་མཐོང་ཐུབ། ཡང་
དཔེར་ན། “ ཀླུ་མོ་ཀླུ་སྡིངས་ནང་ལ།། གནས་ན་བསམས་པ་མ་
གཏོགས།། ཨོ་ལོའི་ཇ་བསུར་མར་བསུར།། ག་པར་འབུལ་འབུལ་
ཡིན་པ།།” (73）ཞེས་པ་ལས་བོད་ཀྱི་དམངས་ཁྲོད་དུ་དར་བའི་ལྷ་
གསོལ་ཀླུ་གསོལ་གྱི་དད་མོས་སྲོལ་རྒྱུན་མཚོན་ཡོད། དེ་ནི་བོན་
ཆོས་དང་ནང་ཆོས་གཉིས་ཀའི་གོ་དོན་ཡོད་པའི་དམངས་ཁྲོད་ཀྱི་
དད་མོས་བྱེད་སྲོལ་ཞིག་ཡིན་ཞིང་དེ་ལས་གདོད་མའི་ལྷ་མང་ལ་
དད་པའི་ཆོས་ལུགས་ཀྱི་ཤུལ་རྗེས་ཡང་མཐོང་ཐུབ། ཡང་དཔེར་
ན། “ ལྷོ་ཡི་སྐར་མ་རི་བྱི། སྐར་མའི་ནང་གི་ནོར་བུ།། རྒྱ་མཚོའི་
རླབས་ཀྱི་ཆུ་མོ། བཟང་དྲུག་སྨན་ལ་བསྒྱུར་ཆོག །” （74）ཅེས་
135



དབུས་གཙང་དམངས་གཞས་ལས་ཚེག་ཁྱིམ་དྲུག་མའི་ལུས་ལ་དཔྱད་པ།
པའི་རྗོད་ཚིག་ཐོག་ནས་སྟོན་དུས་སྐར་མ་རི་བྱི་ཤར་བའི་སྐབས་
ཉིན་ཞག་བདུན་རིང་ས་ངོས་ཀྱི་ཆུ་རྣམས་ཡན་ལག་བརྒྱད་ལྡན་དུ་
གྱུར་བར་ཤོད་སྲོལ་ཡོད། མི་རྣམས་ཀྱིས་དེ་དུས་གཙང་པོ་དང༌།
མཚེའུ། ཆུ་ཚན་སོགས་ཀྱི་འགྲམ་དུ་བསྐྱོད་ནས་ཁྲུས་ལ་ཞུགས་ན་
ཕྱིན་ཆད་ནད་གདོན་འགོག་ཐུབ་ཅིང་ལུས་སེམས་བདེ་པོ་ཡོང་
བའི་ཡིད་ཆེས་བྱེད་ཀྱི་ཡོད། ལོ་རྒྱུས་ཐོག་བོད་ཀྱི་ཡུལ་ལུང་གང་
སར་དུས་སྐབས་དེར་མི་རྣམས་ཁྲུས་ལ་ཞུགས་ནས་ལུས་ཀྱི་དྲི་མ་
གཙང་འཁྲུས་བྱེད་ཅིང་སྐྱེ་བོ་མང་པོས་ལས་ཀའི་དུས་ཚོད་བློས་
གཏོང་གིས་ངལ་གསོ་དང་སྦྲགས་བོད་ཀྱི་ཁྱད་ཆོས་ལྡན་པའི་ཆབ་
ཞུགས་དུས་ཆེན་དེ་གཏོང་སྲོལ་ཡོད། གོམས་སྲོལ་དེ་ནི་ད་ལྟའི་
བར་དུ་འགྱུར་བ་མེད་པར་དམངས་ཁྲོད་དུ་གནས་མུས་ཡིན།
དེར་བརྟེན་དེང་དུས་མི་རྣམས་ཀྱིས་གཅིག་གྱུར་དུ་དུས་ཚོད་དེ་ནི་
བོད་ཀྱི་ཆབ་ཞུགས་དུས་ཆེན་ལ་བརྩི་གི་ཡོད། ད་དུང་དཔེ་ཞིག་
བཞག་ན། “ཕུ་ལ་གངས་རི་དཀར་བ།། མདའ་ལ་མཆོད་རྟེན་
དཀར་བ།། དཀར་པོ་འདྲ་འདྲའི་དཀྱིལ་ནས།། ཁྱེད་རང་ཐུགས་
སེམས་དཀར་བ།།” （75）ཞེས་པའི་གླུ་ཚིག་ཐོག་ནས་བོད་མིའི་
གོམས་སྲོལ་ནང་ཁ་དོག་དཀར་པོ་ལེགས་པར་བརྩི་ཞིང་ཁང་པ་དང་
མཆོད་རྟེན་སོགས་ལ་ས་དཀར་གསོལ་བའི་སྲོལ་ཡོད་པ་དང་།
མི་སེམས་བཟང་ཅན་ལ་ཐུགས་སེམས་གངས་རི་ལས་དཀར་བ་ཞེས་
ལེགས་པའི་ཚད་དུ་བརྩི་བའི་གོམས་སྲོལ་དེ་དག་ཕྱོགས་བཏུས་
ཀྱིས་མཚོན་ཡོད། དེ་ལས་ལྡོག་པར་ཁ་དོག་ནག་པོ་ངན་པར་བརྩི་
136



ལེའུ་གསུམ་པ། ཚེག་ཁྱིམ་དྲུག་མའི་དམངས་གཞས་ཀྱི་ཁྱད་ཆོས་གླེང་བ་
བ་སྟེ་དཔེར་ན། “ སྣ་རི་ནག་པོའི་སྒང་ལ། ཕོ་རོག་ནག་པོ་བབས་
བཞག ། ཁོ་ར ང་ནག་པས་མི་ཚད། ལུང་པ་ནག་པོར་གྱུར་
སོང་།” （76）ཞེས་པ་དེ་ལས་བྱ་ཁ་དོག་ནག་པོ་ལ་སྲིན་བྱའམ་འདྲེ་བྱར་
འབོད་པ་མ་ཟད་སྤྱིར་ཁ་དོག་ནག་པོ་ནི་མི་ལེགས་པར་བརྩི་གི་
ཡོད་པའི་གོམས་སྲོལ་དེ་མཚོན་ཡོད། དེ་བཞིན་ “ ཕོ་ལ་ཕོ་ཡི་རྒྱུན་
ཆ།། ཨ་ལོང་གསེར་གྱི་འབུར་སྒྲིལ།། མོ་ལ་མོ་ཡི་རྒྱན་ཆ།། གསེར་
གཡུ་མུ་ཏིག་ཆབ་ཆབ།” （77）ཅེས་པ ས་བོད་རིགས་ཀྱི་སྐྱེས་པ་
རྣམས་རྣ་ལ་ཨ་ལོང་འདོགས་པ་དང་བུད་མེད་རྣམས་ཀྱིས་གཡུ་
དང་མུ་ཏིག་སོགས་རྒྱུན་ཆ་སྣ་ཚོགས་འདོགས་སྲོལ་ཡོད་པའི་རྒྱན་
གོས་ཀྱི་ཆ་ལུགས་མཚོན་གྱི་ཡོད།
མི་རིགས་ཀྱི་གོམས་སྲོལ་གང་ཞིག་ཀྱང་ལོ་རྒྱུས་ཀྱི་དུས་རིམ་ངེས་
ཅན་ཞིག་གི་ནང་དུ་གྲུབ་པས་དེ་ལ་དྲང་ཕྱོགས་དང་ལྡོག་ཕྱོགས་
གཉིས་ཀའི་ཆ་ཤས་འདྲེས་ཡོད་ཅིང་བག་ཁུམ་གྱི་རང་བཞིན་ཤིན་
ཏུ་ཆེ་བས་དུས་རབས་འཕེལ་རྒྱས་ཕྱིན་ཀྱང་ལྡོག་ཕྱོགས་ཀྱི་ནུས་པ་
ལྡན་པའི་གོམས་སྲོལ་དེ་དག་ད་དུང་མི་རྣམས་ཀྱི་འཚོ་བའི་ནང་
ཡོངས་སུ་སིམས་ཡོད་པ་ནི་དམངས་གཞས་ལས་ཀྱང་མངོན་ཐུབ།
དཔེར་ན། “ཁ་སོ་སྐྱེ་འབྲས་ཟེར་བ།། ཨེ་ཡག་རང་ད་མེད་དེ།། སྐྱེ་ས་
གངས་སྟོད་མཐོན་པོ།། སུ་ལ་སྨོན་དགོས་མེད་དོ།།” （78） ཞེས་པའི་
གཞས་ཚིག་ལ་བལྟས་པ་ཙམ་གྱིས་བོད་ཀྱི་དམངས་ཁྲོད་དུ་དར་བའི་
རིགས་རུས་ཡག་ཉེས་དང་སྐྱེ་ས་མཐོ་དམན་ཟེར་བའི་རྗེས་ལུས་ཀྱི་
ལྟ་བའམ་གོམས་གཤིས་དེ་དྲང་ཕྱོགས་སུ་བརྩིས་ནས་མཚོན་པར་
137



དབུས་གཙང་དམངས་གཞས་ལས་ཚེག་ཁྱིམ་དྲུག་མའི་ལུས་ལ་དཔྱད་པ།
བྱས་ཡོད། དེ་འདྲའི་ལྡོག་ཕྱོགས་ཀྱི་གོམས་གཤིས་ཀྱིས་སྤྱི་ཚོགས་ལ་
གནོད་འཚེ་བཟོ་ཚད་ནི་སྤྱིར་བཏང་གི་རྨོངས་དད་རིགས་ལས་ཀྱང་
ལྡབ་འགྱུར་གྱིས་ངན་པས་ལོ་རྒྱུས་ཐོག་གནོད་འཚེ་ཕོག་མཁན་སྐྱེ་བོ་
རྣམས་ཀྱིས་དེ་འདྲའི་རྨོངས་དད་ཀྱི་བྱ་སྤྱོད་དང་བསམ་བློར་རང་
འཁོས་ལ་དཔགས་པའི་དགག་རྒྱུག་བྱས་ཡོད་པ་དམངས་གཞས་
ལས་ཀྱང་མཚོན་ཡོད། དཔེར་ན། “ ཞོལ་ཤར་བག་བྲོའི་བུ་མོ།།
རིགས་བཟང་མཁའ་འགྲོའི་སྲས་མོ།། ཤ་རུས་གཙང་བས་གང་
ཡོང་།། རུས་པས་ཐུག་སྡོར་མི་ཉན།།” （79） ལྟ་བུ་ནི་རིགས་རུས་མཐོ་
དམན་གྱི་ལུགས་སྲོལ་ངན་པར་དགག་རྒྱག་བྱས་པ་ཞིག་ཡིན། དེས་
ན་ང་ཚོས་དམངས་ཁྲོད་ཀྱི་གོམས་སྲོལ་ལ་ཡང་དག་པའི་ལྟ་བས་ཁྲིད་
སྟོན་གྱིས་དེང་རབས་ཀྱི་ད པ ལ་ཡོན་གཉིས་ཀྱི་ཚད་གཞི་དང་
འཚམས་ཐུབ་པར་འབད་བརྩོན་བྱས་ན་ནམ་ཞིག་མི་རྣམས་གནོད་
འཚེ་ཤིན་ཏུ་ཆེ་བའི་གོམས་གཤིས་རྙིང་གོག་གི་འཆིང་རྒྱུ་ལས་ཡོངས་
སུ་ཐར་ཐུབ། གོང་གི་དཔེ་གཞི་དེ་དག་ནི་མཚོན་བྱེད་ཙམ་ཡིན་ཞིང་
དེའི་ཐོག་ནས་ང་ཚོས་དམངས་གཞས་ལས་བོད་མིའི་ཡུལ་སྲོལ་
གོམས་གཤིས་མང་པོ་ཞིག་རྒྱུས་ལོན་བྱ་ཐུབ་པ་ར་སྤྲོད་བྱས་ཡོད། །
གཞན་ཡང་མི་རིགས་ཕན་ཚུན་དབར་གྱི་མཐུན་སྒྲིལ་ལ་བསྟོད་
པའི་དམངས་གཞས་ཀྱང་ཧ་ཅང་མང་ཞིང་འདིར་དཔེ་མཚོན་ཞིག་
དྲངས་ན། “བོད་ནས་ཐོན་པའི་བོད་མར། རྒྱ་ནས་ཐོན་པའི་རྒྱ་ཇ།།
སྐལ་ལྡན་མདོང་མོའི་ནང་དུ།། ལས་འཕྲོའི་ཤད་གཅིག་རྒྱོབས་
ཤོག །” (80） ལྟ་བུ་ལས་བོད་རྒྱ་མི་རིགས་གཉིས་པོའི་བར་གྱི་འབྲེལ་བ་དེ་
38



ལེའུ་གསུམ་པ། ཚེག་ཁྱིམ་དྲུག་མའི་དམངས་གཞས་ཀྱི་ཁྱད་ཆོས་གླེང་བ།
ཞིབ་ཕྲའི་བྱ་དངོས་དཔེ་ལ་དྲངས་ནས་གསོན་ཉམས་དོད་པའི་ངང་
མཚོན་ཡོད་པ་ལ་སོགས་མདོར་ན་མི་རྣམས་ཀྱིས་རྒྱུན་གཏན་འཚོ་
བའི་ནང་ལེན་རྒྱུར་དགའ་ཞིང་དགའ་སྡུག་ཆགས་སྡང་སོགས་ནང་
དོན་དུ་བྱས་པའི་ཚིག་རྒྱག་དང་ཆང་གཞས་སོགས་གླུ་ཚིག་རིགས་
ནི་ཧ་ཅང་མང་ཞིང་དེ་རིགས་ལས་མང་ཤོས་ནི་ཚེག་བར་དྲུག་མའི་
ལུས་ལ་བརྟེན་ནས་བརྩམས་པ་ཞིག་ཡིན། དེར་བརྟེན་ཚེག་བར་
དྲུག་མའི་དམངས་གཞས་ཀྱི་བརྗོད་བྱའི་ནང་དོན་ནི་ཧ་ཅང་ཁྱབ་
ཆེ་ལ་གཏིང་ཟབ་པ་ཞིག་ཡིན་པས་བོད་མིའི་སྤྱི་ཚོགས་འཚོ་བའི་ཁྱབ་
ཁོངས་ཡོད་ཚད་རང་གི་བརྗོད་ཡུལ་དུ་གྱུར་བ་ལྟ་བུའི་ཁྱད་ཆོས་
ལྡན་པ་ཞིག་ཆགས་ཡོད་ཅེས་བརྗོད་ཆོག
གསུམ་པ། ཚེག་བར་དྲུག་མའི་དམངས་
གཞས་ཀྱི་སྒྱུ་རྩལ་ཁྱད་ཆོས།
it
is
io
ཚེག་བར་དྲུག་མའི་དམངས་གཞས་ཀྱི་བསམ་བློའི་ནང་དོན་
དང་སྒྱུ་རྩལ་ཁྱད་ཆོས་ནི་ཆུ་ལ་འོ་མ་སིམས་པ་ལྟར་གཅིག་ཏུ་འདྲེས་
པའི་ཚད་དུ་སོན་ཡོད། ཚིགས་བཅད་ཀྱི་རྣམ་པ་དེའི་བརྗོད་དོན་
ནི་སྤྱིར་ན་དྲང་ཕྱོགས་ཀྱི་དགེ་མཚན་ལྡན་པ་ཞིག་ཡིན་པ་མ་ཟད་
རྗོད་ཚིག་གི་ཉམས་འགྱུར་མཛེས་ལ་སྣང་བརྙན་གསོན་ཉམས་དོད་
པས་ཚད་མཐོའི་སྒྱུ་རྩལ་གྱི་རང་བཞིན་ལྡན་པ་ཞིག་ཡིན། ལུས་ཀྱི་
རྣམ་པ་དེའི་ཐོག་ནས་བོད་ཀྱི་དམངས་གཞས་སྤྱི་ཡོངས་ཀྱི་ནང་སྤྱོད་
lt
ir
ir
139



དབུས་གཙང་དམངས་ག་ཞུས་ལས་ཚེག་ཁྱིམ་དྲུག་མའི་ལུས་ལ་དཔྱད་པ།
པའི་རྗོད་བྱེད་ཚིག་སྦྱོར་གྱི་ཐབས་རྩལ་མང་པོ་ཞིག་མཐོང་ཐུབ་པ་
མ་ཟད་རང་ངོས་ཀྱི་དམིགས་བསལ་ཁྱད་ཆོས་ཀྱང་འབུར་དུ་མངོན་
ཐུབ་པ་བྱུང་ཡོད་པ་དང་། དེ་འདྲའི་ཐབས་རྩལ་ལས་གཏིང་ཟབ་
ཅིང་ཕུན་སུམ་ཚོགས་པའི་བསམ་བློའི་བརྩེ་དུང་རྫོགས་པར་བསྟན་
པས་ན་བརྗོད་དོན་གབ་ཀྱང་མངོན་པར་གསལ་བ་དང་ཚོར་འདུ་
དྲག་ཀྱང་ཐལ་ཆ་མེད་པའི་དགེ་མཚན་ལྡན་པ་ཞིག་ཆགས་ཡོད།
ཚིགས་བཅད་རྣམ་པ་དེ་ནི་བོད་ཀྱི་དམངས་གཞས་སྤྱི་ཡོངས་ཀྱི་
ནང་ནས་སྟབས་བདེ་ཤོས་ཤིག་ཡིན་པས་སྐྱེ་བོ་རྒན་དར་གཞོན་
གསུམ་གྱི་དབྱེ་བ་མེད་པར་ཚང་མས་གྱེར་ལེན་བྱ་ཐུབ་པ་མ་ཟད་
རྒྱུན་པར་ངག་ནས་ལེན་པའི་དམངས་གཞས་རིགས་ཤིག་ཡིན་ཞིང་།
དེའི་ཚིག་སྦྱོར་འཇུག་པ་བདེ་ལ་གོ་སླ་བ་དང་། མང་ཚོགས་ཀྱི་ཁ་
རྒྱུན་དང་ཡོངས་སུ་མཐུན་པ་སོགས་དགེ་མཚན་འབུམ་གྱིས་ཕྱུག་པ་
ཞིག་ཡིན། དེའི་ཕྱིར་གཤམ་ལ་དམངས་གཞས་ཀྱི་རྣམ་པ་དེའི་སྒྱུ་
རྩལ་ཁྱད་ཆོས་སྐོར་མདོ་ཙམ་བཤད་ན།
གཅིག སྒྱུ་རྩལ་མཚོན་ཐབས་ཕུན་སུམ་ཚོགས་པ། །
བོད་ཀྱི་དམངས་གཞས་ཀྱི་གཏིང་ཟབ་པའི་བསམ་བློའི་ནང་
དོན་ནི་ཕུལ་དུ་བྱུང་བའི་སྒྱུ་རྩོལ་རྣམ་པར་བརྟེན་ནས་མཚོན་པར་
བྱས་ཡོད། སྒྱུ་རྩལ་མཚོན་ཐབས་དེ་དག་ནི་མི་རིགས་རང་ཉིད་ཀྱི་
སྐད་བརྡའི་འགྲོས་དང་མཐུན་པར་འོས་ཤིང་འཚམས་པ་དང་
གནད་དུ་འཁེལ་བས་མཚོན་བྱའི་དོན་གང་ཡིན་པ་དེ་ཕ་རོལ་པོའི་
140



ལེའུ་གསུམ་པ། ཚེག་ཁྱིམ་དྲུག་མའི་དམངས་གཞས་ཀྱི་ཁྱད་ཆོས་གླེང་བ།
བློ་ངོས་སུ་བདེ་བླག་ངང་རྫོགས་པར་འགོད་ནུས་པའི་སྙན་ཚིག་གི་
ཉམས་འགྱུར་ལྡན་པ་ཞིག་ཆགས་ཡོད། བོད་ཀྱི་མཁས་པའི་དབང་
པོ་དུང་དཀར་རིན་པོ་ཆེས་ “རྒྱ་ཆེའི་ངལ་རྩོལ་མི་དམངས་རྣམས་
སྙན་ངག་གི་རིགས་པའི་གཞུང་ལུགས་ལ་སྦྱངས་མ་མྱོང་ཡང་ཉམས་
འགྱུར་ལྡན་ཞིང་ཚིག་སྦྱོར་ཡིད་འཕྲོག་པའི་གླུ་གཞས་མང་པོ་རྩོམ་
ཤེས'' (B1）ཞེས་གསུངས་པ་ལྟར་བོད་ཀྱི་དམངས་གཞས་ཀྱི་སྒྱུ་རྩལ་
ཉམས་འགྱུར་གྱིས་མི་རྣམས་ལ་འཛད་དུ་མེད་པའི་མཛེས་ཚོར་ཞིག་
སྟེར་བཞིན་ཡོད། དཔེར་ན། “ལྷ་སྲས་ཡིད་འཕྲོག་ལྟ་བུའི།། བརྩེ་
དུང་ཁྱེད་ལ་ཡོད་ན།། ནོར་བུ་བཟང་པོ་ལྟ་བུའི།། དཀའ་བ་ང་རས་
བརྒྱབ་ཆོག །” （82) དམངས་གཞས་དེ་ལས་གཞོན་ནུ་ཞིག་གིས་རང་
གི་སྙིང་ནས་བརྩེ་བའི་བརྩེ་གྲོགས་ཀྱི་མདུན་དུ་མི་ཚེ་མཉམ་སྐྱེལ་བྱེད་
པའི་དམ་བཅས་པའི་དོན་དེ་དམངས་ཁྲོད་དུ་རླུང་ལྟར་གྲགས་པའི་
ཡིད་འཕྲོག་དང་ནོར་བཟང་གི་གཏམ་རྒྱུད་དཔེ་ལ་དྲངས་ནས་
མཚོན་པར་བྱས་པས་ཚིག་དོན་གསལ་ལ་གོ་བདེ་བ་དང་དཔེ་དོན་
འབྲེལ་ཆགས་པས་རྣ་བར་སྙན་པའི་ཁྱད་ཆོས་ལྡན་ཡོད། ཡང་
དཔེར་ན། “ སྐར་མ་སྨིན་དྲུག་འདྲ་བའི།། རུབ་རུབ་མ་བྱུང་ཚར་
སོང་།། བྱང་སྐར་སྤུན་བདུན་འདྲ་བར། རྒྱང་ནས་བལྟས་ཏེ་
བསྡད་ཆོག །” （83） ཅེས་པའི་ཚིག་ལས་བརྩེ་དུང་ལ་བར་ཆད་
འཕྲད་པའི་གཞོན་ནུ་ཕོ་མོ་ཟུང་རེ་ཞིག་མཉམ་གནས་བྱེད་ཁོམ་མེད་
ཀྱང་ད་དུང་རེ་ཐག་མ་ཆད་པར་འབྲེལ་བ་བྱ་འདོད་པའི་དོན་དེ་
སྨིན་དྲུག་དང་བྱང་སྐར་སྤུན་བདུན་ལ་དཔེ་བླངས་ནས་བསྟན་ཡོད།
141



དབུས་གཙང་དམངས་གཞས་ལས་ཚེག་ཁྱིམ་དྲུག་མའི་ལུས་ལ་དཔྱད་པ།
དེ་ལྟ་བུའི་དཔེ་ལེན་པའི་སྒྱུ་རྩལ་མཚོན་ཐབས་ནི་ཚེག་བར་དྲུག་མའི་
དམངས་གཞས་ཀྱི་ཚིག་སྦྱོར་ཁྱོད་ཤིན་ཏུ་མང་བས་མང་ཚོགས་ཀྱིས་
དགའ་མོས་ཆེ་བའི་ཚིག་རྒྱུན་ཞིག་ཡིན། དཔེར་ན། “ཆུང་ནས་
བསྐྱངས་པའི་བུ་ཚ། འཚར་ནས་ཕ་མའི་དགྲ་དེ།། ཁྱི་སྤྱང་གསོས་
ནས་སྒོ་ཁྱིར།། ཉར་བའི་དཔེ་དང་མཚུངས་སོ།།” (84） ཞེས་པའི་དཔེ་
དོན་སྦྱར་སྟངས་ནི་སྙན་གཞུང་ནས་བསྟན་པའི་དཔེ་རྒྱུན་དུ་བཞག་
ཀྱང་མི་འོས་པ་གང་ཡང་མེད་དོ། ཡང་དཔེར་ན། “རི་མགོ་མཐོ་པོའི་
སྐྱོར་གོག ། དྲོ་རོགས་མེད་པའི་གྲང་རོགས།། ས་ཐག་འགྱངས་པའི་
ཆུང་འདྲིས།། དགའ་རོགས་མེད་པའི་སྐྱོ་རོགས།།" (85）ཞེས་པའི་གླུ་
ཚིག་འདིའི་ཚིག་རྐང་སྔ་མ་གཉིས་པོས་དཔེ་དང་ཕྱི་མ་གཉིས་པོས་
དོན་སྟོན་པ་ནི་སྙན་གཞུང་ནས་བསྟན་པའི་ཟླ་བོ་དངོས་པོའི་དཔེ་
དང་མཚུངས་པ་ཞིག་ཡིན་ནོ། ། །
བོད་ཀྱི་དམངས་གཞས་ནང་ཚིག་གི་ཉམས་གཏོད་པའི་སྒྱུ་རྩལ་
གྱི་ཐབས་ཤེས་རྒྱུགས་ཆེ་བ་གཞན་ཞིག་ནི་རང་ཉིད་ཀྱིས་མཚོན་
འདོད་པའི་དཔེ་ཅན་གྱི་དངོས་པོ་དེ་དཔེའི་དངོས་པོ་གཞན་ཞིག་
ཏུ་བཀོད་ནས་དཔེ་ཅན་ཤུགས་སུ་གོ་བའི་བསྡུས་བརྗོད་ཀྱི་ཚིག་རྒྱན་
སྤྱད་པ་དེ་ཡིན། དཔེར་ན། “སྨིན་དྲུག་ལག་སོར་གཉིས་པོ།། གསུང་
གྲོས་ཁག་པོ་འདུག་ན།། བྱང་སྐར་སྤུན་བདུན་ང་ཚོས།། བྱུང་ལ་
གཟུར་ཙམ་བྱས་ཆོག །" （86） “དབྱར་ཁ་འོང་ཁའི་དཀྱིལ་ལ།། སྐྱེ་
ད་མང་པོ་སྐྱེས་ཡོང་། སྐྱེས་ཚད་ཞལ་ལ་མཆོད་ན།། མཐའ་མ་དུག་
དང་འཕྲད་ཡོང་།” (87） དམངས་གཞས་ཚན་པ་དེ་གཉིས་ཀྱི་ཐོག་
142



ལེའུ་གསུམ་པ། ཚེག་ཁྱིམ་དྲུག་མའི་དམངས་གཞས་ཀྱི་ཁྱུར་ཆོས་གླེང་སད
ནས་ན་གཞོན་ཕོ་མོ་ཕན་ཚུན་དགའ་རོགས་སྒྲིག་པའི་སྐབས་ཀྱི་
གནས་ཚུལ་འདྲ་མིན་དངོས་སུ་བརྗོད་མི་དགོས་པར་མཚོན་བྱེད་ཀྱི་
དཔེ་གཞན་ཞིག་བཀོད་པའི་སྒོ་ནས་ཚིག་སྦྱོར་ཁྱོད་དུ་བསྡུས་ནས་
བསྟན་ཡོད་པས་ཚབ་མཚོན་གྱི་ཁྱད་ཆོས་ཡོད་ལ་ཡོངས་ཁྱབ་ཀྱི་རང་
བཞིན་ཡང་མ་ཉམས་པ་ཞིག་ཆགས་ཡོད་པ་མ་ཟད་གླུ་ཚིག་དེའི་
ཚིག་སྦྱོར་ཁྲོད་དུ་བསྡུས་བརྗོད་ཀྱི་རྒྱུན་སྤྱད་ཡོད་པ་ཡང་གསལ་པོ་
ཡིན། །
དམངས་གཞས་ཀྱི་ཚིག་སྦྱོར་ཁྲོད་དུ་སྙན་ངག་གི་གཞུང་ནས་
གསུངས་པའི་ཚིག་རྒྱུན་དང་མཚུངས་པའི་ཚིག་སྦྱོར་བྱ་ཐབས་འདི་
འདྲའི་རིགས་མང་པོ་མཐོང་རྒྱུ་ཡོད། དཔེར་ན། “ཤར་ནས་སྐར་མ་
གཅིག་ཤར།། ནུབ་ནས་སྐར་མ་གཉིས་ཤར།། སྐར་མ་གཅིག་ཤར་
གཉིས་ཤར།། ནམ་མཁར་སྐར་གྲལ་སྒྲིག་སོང་།།” （Bs）ལྟ་བུ་ནི་
བསྡུས་བརྗོད་དང་། “ཁྱེད་སེམས་ཟླ་བ་དཀར་པོ།། གཞན་སེམས་
སྤྲིན་པས་མ་བསྒྲིབས།། ང་སེམས་དར་གྱི་མདུད་པ།། བཀྲོལ་ནས་
གྲོལ་ས་མ་རེད།” ( 89）ཅེས་པ་ནི་གཟུགས་ཅན་གྱི་རྒྱུན་དང་།
“ སེམས་པ་སྐྱོ་བའི་སྐད་ཆ། རི་མ་འདབས་སུ་བཤད་པས།། རི་བོ་
ས་རྡོ་ཡིན་ཡང་།། དབུ་ཡིས་ཇོག་ཇོག་གནང་བྱུང་།།” (30）ཞེས་པ་
ནི་ཏིང་ངེ་འཛིན་གྱི་རྒྱུན་ཡིན་པ་དང་། “ ཊམ་ཀ་བརྒྱ་ཡི་བུ་ལོན།།
ཤ་ཁྲག་ལུས་པོས་འཇལ་ཡོད།། མི་ལོ་བཅུ་གཉིས་རིང་ལ།། གཡོག་
ཏུ་སྡོད་དགོས་ཐུག་བྱུང་།།” （91）ཞེས་པ་ནི་སྙིང་རྗེའི་ཉམས་དང་།
“ ཉི་མ་ཤར་བའི་དང་པོ།། བྲག་སྟོད་ཡེ་ལ་ཤར་སོང་།། ང་ནི་བྲག་
143



དབུས་གཙང་དམངས་གཞས་ལས་ཚེག་ཁྱིམ་དྲུག་མའི་ལུས་ལ་དཔུད་པ།
སྟོད་ཡ་གིའི།། རྒོད་པོ་ཡིན་ན་དགའ་བ” （32) ལྟ་བུ་ནི་སྐབས་མིན་
བསྟོད་པའི་རྒྱན་དང་། ''ཨེར་ཁ་བཅུ་དྲུག་ལིང་ཤང་།། ཨེར་ཐག་
སྟོང་སྐུད་གསུམ་སྒྲིལ།། ཨེར་ལུང་ཟད་ན་མ་གཏོགས།། ཨེར་ཐག་
ཆད་ས་མ་རེད།” (93） ལྟ་བུ་ནི་སྒྲ་རྒྱན་དང་། “ ཤ་ཡི་ཁུག་མའི་ནང་
ནས།། རྩམ་རླུང་ལྷང་ལྷང་ལྡང་བྱུང་།། ལུས་མེད་དྲི་མས་ཁེངས་
སོང་།། ཤངས་ལ་ཐུགས་བཅག་གནང་ཤོག །” （94） ལྟ་བུ་ནི་གབ་
ཚིག་གི་རྒྱན་ལ་བཞད་བགད་ཀྱི་ཉམས་དང་ལྡན་པ་སོགས་དམངས་
ཁྲོད་ཀྱི་ངག་ཐོག་ཏུ་རྒྱུན་ཆགས་སུ་གནས་པའི་ཚིག་རྒྱན་སྦྱོར་སྟངས་
སྣ་ཚོགས་བེད་སྤྱད་པས་ཚིག་རྒྱུན་ལ་འདྲ་བཟོའི་ལྷད་མ་འདྲེས་པར་
རང་བཞིན་ལྷུན་ཆགས་དང་ཕུན་སུམ་ཚོགས་པའི་ཉམས་འགྱུར་སྣ་
ཚོགས་ཀྱིས་ཕྱུག་ཅིང་མང་ཚོགས་ཀྱི་འཚོ་བ་གསོན་པོ་ཞིག་མཚོན་
ནུས་པའི་དགེ་མཚན་ལྡན་ཡོད།
གཉིས། ལུས་ཀྱི་རྣམ་པ་སྟབས་བདེ་ཞིང་ཚད་མཐོའི་
གཅིག་བསྡུས་ཀྱི་སྒྱུ་རྩལ་ཉམས་འགྱུར་ལྡན་པ།
བོད་ཀྱི་དམངས་གཞས་ཀྱི་ནང་ནས་ཚེག་བར་དྲུག་མའི་ལུས་ནི་
མི་རྣམས་ཀྱིས་དགའ་ཤོས་བྱེད་པའི་དམངས་གཞས་ཀྱི་ལུས་ཤིག་
ཡིན། ཚིགས་བཅད་དེ་རིགས་དམངས་ཁྲོད་དུ་དར་ཁྱབ་བྱུང་བའི་
ལོ་རྒྱུས་ཡུན་རིང་ལ་རྩོམ་སྲོལ་གྱི་ཉམས་མྱོང་ཕུན་སུམ་ཚོགས་པ་མ་
ཟད་དེའི་ལུས་ཚད་ཐུང་ལ་སྟབས་བདེ་བས་སྐད་ཆའི་ནང་རང་
ཤུགས་སུ་དོན་པ་ལྟར་རྩོམ་པར་ཤིན་ཏུ་སླ་ཞིང་གོ་བདེ་ལ་ནང་དོན་
f44



ལེའུ་གསུམ་པ། ཚེག་ཁྱིམ་དྲུག་མའི་དམངས་གཞས་ཀྱི་ཁྱད་ཆོས་གླེང་བ།
རྣམས་ཤུགས་མ་ཐུབ་ཀྱིས་སྙིང་བསྡུས་ཀྱིས་མཚོན་པ་ཞིག་ཆགས་ཀྱི་
ཡོད། ལུས་ཀྱི་རྣམ་པ་དེ་ནི་སྤྱིར་ན་ཚིག་རྐང་བཞི་ཅན་ཡིན་ཞིང་
ཚིག་རྐང་དྲུག་ཅན་དང་བརྒྱད་ཅན་ཡང་རེ་ཟུང་ཡོད་པའི་ཚིག་རྐང་
དོ་མཉམ་པའི་ཚིགས་བཅད་ཀྱི་རིགས་ཤིག་ཡིན། དཔེར་ན། “མ་
གཞི་བྲག་ལ་ཕུར་པ།། མ་ཟུག་རིང་ད་མི་འདུག ། བླ་མ་ཨོ་རྒྱན་
པད་མའི།། བཀའ་ལ་བརྩིས་ནས་བསྡད་ཡོད།” （95） ཅེས་པའི་གླུ་ཚིག་
དེར་མཚོན་ན་ཚད་མཐོའི་གཅིག་བསྡུས་ཀྱི་ཚིག་སྦྱོར་ཐོག་ནས་མི་
རྣམས་ལ་དངོས་ཤུགས་གང་རུང་ནས་གོ་རྒྱུ་མང་པོ་ཞིག་བསྟན་
ཡོད་པ་སྟེ་ཚིག་རྐང་སྔ་མ་གཉིས་པོས་དངོས་བསྟན་དུ་བྲག་ལ་ཕུར་
པ་འདེབས་པ་ནི་ལས་སླ་བའི་བྱ་བ་ཞིག་ཡིན་པར་བསྟན་ཞིང་།
ཤུགས་སུ་བླ་སྤྲུལ་གྱི་མིང་ཅན་སྐྱེ་བོ་འགའ་རེས་དགོས་པའི་དོན་
ལྡན་གྱི་བྱ་བ་ཏིལ་འབྲུ་ཙམ་ཡང་མི་སྒྲུབ་པར་མི་དགོས་པའི་གཞན་
མགོ་བསྐོར་ཐབས་ཀྱི་ལས་ངན་ཁོ་ནས་ཁེ་གྲགས་གཉེར་བར་ཟུར་
ཟ་བྱས་ཡོད། ཚིག་རྐང་ཕྱི་མ་གཉིས་པོས་དངོས་བསྟན་དུ་རང་ཉིད་
ཆོས་ལ་དད་པའི་བསམ་བློ་ལྡན་པ་བསྟན་ཞིང་ཤུགས་བསྟན་དུ་ཆོས་
ལ་བསྙད་བཏགས་ནས་གཞན་མགོ་བསྐོར་བ་ནི་འཇིག་རྟེན་མི་ཆོས་
ཙམ་མ་ཟད་དམ་པའི་ལྷ་ཆོས་དང་རྒྱབ་འགལ་དུ་གྱུར་པའི་བྱ་བ་
ཞིག་ཡིན་པ ས་སྡིག་ལྟུང་གི་ལས་གསོག་པ་ཞིག་ཡིན་ཞེས་རང་གི་
འདོད་ཚུལ་ར་སྤྲོད་དང་སྦྲགས་མཐུ་དང་རྫུ་འཕྲུལ་ཟེར་བ་སོགས་
གཡོ་སྒྱུའི་སྦྱོར་བ་རྩོམ་པར་མཁས་པའི་ཆོས་ལོག་གི་བྱ་ངན་ལ་
བསུན་འབྱིན་དྲག་པོ་བྱས་ཡོད་པ་མ་ཟད་སྐྱེ་བོ་གཞན་གྱིས་དེ་
145



དབུས་གཙང་དམངས་གཞས་ལས་ཚེག་ཁྱིམ་དྲུག་མའི་ལུས་ལ་དཔྱད་པ།
འདྲའི་ལམ་ངན་དུ་མི་འཇུག་པའི་རེ་འབོད་ཤུགས་ཆེན་བཏོན་ཡོད་
ལ་སློབ་གསོའི་རང་བཞིན་ཀྱང་ཤུགས་ཆེ་བ་སོགས་གོ་དོན་མང་པོ་
ཞིག་མཚོན་ཡོད། གླུ་ཚིག་དེའི་ཚེག་བར་དྲུག་ཚིག་འབའ་ཞིག་ཡིན་
པ་མ་ཟད་ཚིག་རྐང་བཞི་ལས་མེད་པ ས་དམངས་གཞས་སྤྱི་ཡོངས་
ནང་ནས་ལུས་ཚད་ཐུང་ཤོས་ཤིག་དང་ཟོར་ཡང་ཤོས་ཀྱི་གྲས་ཤིག་
ཡིན་པ་དང་། གཞས་ཚིག་ནི་རྒྱུན་གཏན་གྱི་ཁ་སྐད་ཁོ་ན་སྤྱད་ཡོད་
ཀྱང་རྗོད་བྱེད་ཀྱི་ཚིག་རྣམས་ཐོས་པ་ཙམ་གྱིས་དངོས་ཤུགས་ཀྱི་དོན་
དག་གམ་ཚིག་ཟིན་དང་ཚིག་ཟིན་མ་ཡིན་པའི་བརྗོད་དོན་མང་པོར་
ངམ་ངམ་ཤུགས་ཤུགས་ཀྱིས་བསམས་གཞིགས་དང་འདང་རྒྱུག་བྱ་
རྒྱུ་ཡོད་པ་ཞིག་ཆགས་ཡོད། ཡང་དཔེར་ན། “མ་འབྱར་རྡོ་ལ་སྦྱིན་
སྦྱར། གཏོང་བ་གནང་ནས་གང་ཡོང་།། འབྱར་བའི་མུ་ཏིག་འཚེམ་
བུ།། ཕྲལ་བ་གནང་ནས་གང་ཡོང་།” （96） ཞེས་པའི་ཚིག་ལས་ཕན་
ཚུན་བརྩེ་དུང་མེད་བཞིན་དུ་བཙན་ཤེད་ཀྱིས་གཉེན་སྒྲིག་བྱེད་དུ་
འཇུག་པའི་དོན་དེ་ཁ་རྒྱུན་དུ་འདྲིས་ཆེ་བའི་རྡོ་ལ་སྦྱིན་སྦྱར་ཞེས་
པའི་སྟབས་བདེའི་དཔེ་ལ་སྦྱར་ནས་མཚོན་པ་དང༌། གཉིས་མོས་
མཛའ་གཅུགས་ཀྱིས་དམ་པོར་འབྲེལ་བའི་གཞོན་ནུ་ཟུང་གི་བརྩེ་
དུང་དེ་མུ་ཏིག་འཚེམ་བུ་ཞེས་པའི་ཐ་སྙད་སྙན་ཞིང་གོ་བདེ་བ་དེས་
མཚོན་ཡོད་པས་གཞས་ཚིག་དེ་ནི་དོན་ཟབ་པ་དང་། བབ་ཆགས་
པ། དཔེ་དོན་འབྲེལ་ཆགས་པ་མ་ཟད་ཤིན་ཏུ་གོ་བདེ་བས་རྣ་བའི་
བུ་གར་ལྷུང་བ་ཙམ་གྱིས་ཡིད་ཀྱི་དང་བ་འདྲེན་ནུས་ཤིང་རྗོད་ཚིག་
ལས་བོད་སྐད་ཀྱི་ཐུན་མིན་ཁྱད་ཆོས་ཀྱང་མཚོན་ཐུབ་པ་ཞིག་བྱུང་
146



ལེའུ་གསུམ་པ། ཚེག་ཁྱིམ་དྲུག་མའི་དམངས་གཞས་ཀྱི་ཁྱད་ཆོས་གླེང་བ་
ཡོད། དེས་ན་ཚིག་སྦྱོར་སྟབས་བདེ་ཡིན་ལ་དཔེ་དོན་འབྲེལ་ཆགས་
པ་དང་བརྗོད་དོན་གཅིག་སྡུད་ཆེ་བ་ནི་ཚེག་བར་དྲུག་མའི་དམངས་
གཞས་ཀྱི་འབུར་དུ་མངོན་པའི་ཁྱད་ཆོས་ཤིག་ཡིན་ནོ། །
གསུམ། འཆར་སྒོ་ཕུན་སུམ་ཚོགས་ལ་གཟུགས་སྣང་དོད་པ།
བོད་ཀྱི་དམངས་གཞས་ནི་ངོ་མཚར་འཆར་སྣང་འདྲ་མིན་གྱིས་
ཕྱུག་པས་བསྟན་བྱའི་དངོས་པོ་གང་ཞིག་གི་སྣང་བརྙན་དེ་ཕ་རོལ་
པོའི་ཡིད་ངོར་ཆ་ཚང་བར་འགོད་ནུས་པ་མ་ཟད་འཆར་ཡན་གྱི་སྒྱུ་
རྩལ་རོ་བཅུད་ཚོ་པོ་ཞིག་མྱོང་རྒྱུ་ཡོད། དེ་འདྲའི་འཆར་སྒོ་ཟབ་
པའི་ཁྱད་ཆོས་ནི་ཚེག་ཁྱིམ་དྲུག་མའི་ལུས་ཅན་གྱི་དམངས་གཞས་
ཀྱི་ནང་དུ་ཡང་ཡོངས་སུ་ཁྱབ་ཡོད། དཔེར་ན། “སྐར་མ་ཤར་བའི་
དཀྱིལ་ནས།། པ་སངས་སེམས་པ་སྐྱོ་བ།། མི་ཚོ་སྐར་གྲལ་སྒྲིག་དུས།།
པ་སངས་ལ་མོ་བརྒྱབ་སོང་།།” (97）ཞེས་པའི་ནང་མཚོན་བྱེད་ནམ་
མཁའི་སྐར་མའི་འཆར་སྟངས་རྒྱུ་མཚན་དུ་བྱས་ནས་སྐར་མ་དེ་
དག་མི་དང་འདྲ་བའི་ཀུན་སློང་ཅན་དུ་སྒྲོ་བཏགས་ཏེ་མཚོན་བྱའི་
དོན་རང་ཉིད་ཀྱི་དགའ་ཉེ་རྣམས་དང་མ་འདོད་བཞིན་དུ་བྲལ་
དགོས་བྱུང་ཞིང་ཡུལ་གཞན་དུ་གཅིག་པུར་འགྲོ་དགོས་བྱུང་བའི་སྐྱོ་
སྣང་ཅན་གྱི་སྐྱེ་བོ་ཞིག་གི་ནང་སེམས་ཀྱི་གདུང་བ་དང་ཕྱི་ལུས་ཀྱི་སྐྱོ་
ཉམས་གཉིས་ཀ་གཟུགས་སྣང་དོད་པོས་མངོན་པར་བྱས་ཡོད།
ཡང་དཔེར་ན། “ལྕང་མ་ཡོམ་ཡོམ་མ་གནང་།། བྱེའུ་ཆུང་ཀླད་པ་
འཁྱོམ་ཡོང་།། ལྕང་མའི་ཐུགས་ལ་མེད་ན།། བྱེའུ་ཆུང་སྡོད་ས་སྤོས་
t47



དངུས་གཙང་དམངས་གཞས་ལས་ཚེག་ཁྱིམ་དྲུག་མའི་ལུས་ལ་དཔྱད་པ།
ཆོག །” （98） ཅེས་པ་ལྟ་བུ་རྩི་ཤིང་དང་འདབ་ཆགས་ཀྱང་སྨྲ་ཤེས་
ཤིང་དོན་གོ་བའི་མིའི་གཟུགས་སུ་བཀོད་ནས་མཚར་སྣང་ཆེ་བའི་སྒྱུ་
རྩལ་གྱི་གཟུགས་བརྙན་ཞིག་འབྲི་བཞེངས་བྱས་པས་ན་སྒྱུ་རྩལ་དང་
བརྗོད་དོན་གཉིས་ཐད་ནས་གོང་མཐོར་ཕྱིན་ཞིང་མི་རྣམས་ཀྱི་སྣང་
ངོར་བག་ཆགས་ཟབ་མོ་ཞིག་བཞག་ཡོད། ད་དུང་དཔེ་ཞིག་བཞག་
ན། སྐྱ་ཀ་ཁན་སྦྱར་གྱོན་མཁན།། གཏམ་འདོད་དེ་འདྲ་ཡོད་ན།།
ཕོ་རོག་རྒྱུ་ཚོས་བཞེས་མཁན།། གཏམ་འདོད་ག་ཚོད་ཡོད་ཤེས།"(59)
ལྟ་བུ་ནི་སྐྱ་ཀ འི་ལུས་ཀྱི་ཁ་དོ ག་ཕྱེད་ད ཀ ར་ཕྱེད་ནག་ཡིན་
པས་ལུས་སྟོད་ཀྱི་ནག་ཆ་དེ་སྟོད་གོས་ཁན་སྦྱར་གྱོན་པའི་གཟུགས་
བརྙན་དུ་སྦྱར་བ་དང་། ཕོ་རོག་ལུས་པོ་ཆ་ཚང་ནག་པོ་དེ་ལུས་ལ་
ཕྱུ་པ་རྒྱུ་ཚོས་གྱོན་པའི་གཟུགས་སུ་བཀོད་པས་མི་རྣམས་ཀྱི་སྣང་
ཡུལ་ལ་དངོས་སུ་མཐོང་རྒྱུ་ཡོད་པ་ལྟ་བུའི་མཚར་སྣང་ཆེ་ཞིང་
དགོད་བྲོ་བ་མ་ཟད་གཟུགས་སྣང་དོད་པའི་ཉམས་འགྱུར་ལྡན་པས་
དམངས་གཞས་དེ་ལས་ངོ་མཚར་ལྡན་པའི་འཆར་ཡན་གྱི་སྒྱུ་རྩལ་
གང་ཟབ་མངོན་ཐུབ་ཡོད།
གོང་གསལ་གི་དཔེ་དེ་དག་ལས་རང་ཅག་བོད་ཀྱི་དམངས་
གཞས་གསར་རྩོམ་ནང་འཆར་ཡན་རིང་ལུགས་ཀྱི་རྩོམ་ཐབས་ནི་
མེད་དུ་མི་རུང་བའི་སྒྱུ་རྩལ་ཐབས་ཤེས་ ཤིག་ཡིན་པ་མ་ཟད་ཚད་
མཐོའི་སྒྱུ་རྩལ་གྱི་ཚད་གཞིར་སོན་ཡོད་པ་ཡང་ཤེས་ཐུབ། གོང་དུ་
དྲངས་པ་དེ་དག་ནི་དཔེ་མཚོན་ཙམ་ཡིན་པ་ལས་ཞིབ་ཕྲའི་ཁྱད་
ཆོས་ནི་ལྕེ་བརྒྱར་སྤྲུལ་ནས་སྨྲས་ཀྱང་ལྐུགས་པ་ཡིན་ཞེས་པ་ལྟར་
148



ལེའུ་གསུམ་པ། ཚེག་ཁྱིམ་དྲུག་མའི་དམངས་གཞས་ཀྱི་ཀླུང་ཚོས་གླེང་བ།
རྫོགས་མཐའ་མེད་པ་ཡིན་ནོ། །
མདོར་ན་འདིར་ཁོ་བོས་རང་བློས་ཅི་ལྕོགས་ཀྱིས་མངོན་གསལ་
ཆེ་བའི་དཔེ་མཚོན་འགའ་ཞིག་གི་ཐོག་ནས་ཚེག་བར་དྲུག་མའི་
དམངས་གཞས་ཀྱི་ཁྱད་ཆོས་ལ་དཔྱད་བརྗོད་ལམ་ཙམ་བྱས་ཏེ་མི་
རྣམས་ཀྱིས་དམངས་གཞས་ཀྱི་རྣམ་པ་དེའི་ཁྱད་ཆོས་ཇི་ཡོད་ཅུང་
ཟད་རྒྱུས་ལོན་ཐུབ་ན་སྙམ་པ་ལས་དེ་བས་རྒྱ་ཆེ་ཞིང་གཏིང་ཟབ་
པའི་ཁྱད་ཆོས་སྨྲ་བའི་སྤོབས་པ་བདག་ལ་མེད་པས་འདི་ཙམ་དུ་
འཐུས་པར་བྱས་ཤིང་དེའི་ཐད་རྣམ་དཔྱོད་ལྡན་པའི་སྐྱེ་བོ་རྣམས་
དང་ལྷག་པར་དུ་རྩོམ་རིག་མཁས་དབང་རྣམས་ཀྱིས་མུ་མཐུད་ཞིབ་
འཇུག་མཛད་ན་སྔར་མེད་ཀྱི་འབྲས་བཟང་ལོན་ངེས་ཡིན་པ་ལ་ཐེ་
ཚོམ་མི་དགོས་སོ། ། །
དེ་ཡང་གྲགས་ཅན་གྱི་རྩོམ་རིག་པ་ཀོར་ཅིས་ “གལ་ཏེ་ངལ་རྩོལ་
མི་དམངས་ཀྱི་ངག་ཐོག་གསར་རྩོམ་ལ་རྒྱུས་མངའ་མེད་ན་ངལ་རྩོལ་
མི་དམངས་ཀྱི་ལོ་རྒྱུས་རྣལ་མ་ཇི་ཡིན་ཤེས་མི་སྲིད ” (100）ཅེས་
གསུངས་པ་བཞིན་ང་ཚོས་བོད་ཀྱི་དམངས་གཞས་སྤྱི་དང་ལྷག་པར་
བོད་ཀྱི་དམངས་གཞས་ནང་ནས་གྲངས་ཚད་མང་ཤོས་དང་ཁྱབ་
ཚད་ཆེ་ཤོས་ཀྱི་གནས་བབ་ལྡན་པའི་ཚེག་བར་དྲུག་མའི་དམངས་
གཞས་ལ་རྒྱུས་མངའ་ཟབ་མོ་ཞིག་མ་བྱུང་ན་དམངས་གཞས་དེ་
དག་གི་ཡིག་འབྲུའི་གསེང་ནས་འཐུལ་བཞིན་པའི་མར་དང་རྩམ་
པའི་དྲི་བསུང་མྱོང་མི་ཐུབ་ལ་མཐོ་སྒང་གི་ཡུལ་འདིར་འཚོ་བའི་
རང་མི་རིགས་ཀྱི་དམིགས་བསལ་ཁྱད་ཆོས་ཕུན་སུམ་ཚོགས་པོ་ཞིག་
149



དབུས་གཙང་དམངས་གཞས་ལས་ཚེག་ཁྱིམ་དྲུག་མའི་ལུས་ལ་དཔྱད་པ།
7 ir
ió
མངོན་ཡོད་པ་དེ་དག་ཆ་ཚང་བ་མཐོང་མི་ཐུབ། དེ་བས་ཀྱང་ངག་
རྩོམ་རྣམ་པ་དེའི་རྗོད་བྱེད་ཀྱི་ཚིག་རྣམས་ཧ་ཅང་གོ་བདེ་ལ་བབ་
ཆགས་པ་དང་། དཔེ་རྣམས་དོན་ལ་འབྱོར་ཞིང་གསོན་ཉམས་དོད་
པ། ཚིག་རོ་མེད་ལ་གནད་དུ་འཁེལ་བ། བརྗོད་བྱ་གཙང་ཞིང་དོན་
སྣ་འཛོམ་པའི་དགེ་མཚན་ལས་བྱུང་བའི་སྐད་བརྡའི་སྒྱུ་རྩལ་གྱི་
ལོངས་སྤྱོད་དེ་ལྟ་བུ་མྱོང་རོལ་དང་རྒྱུས་ལོན་བྱ་ཐབས་མེད། དེས་
ན་ངག་ཐོག་སྐད་ཆའི་དགེ་མཚན་མང་པོ་གཅིག་ཏུ་བསྡུས་པའི་
ཕུང་པོ་ལྟ་བུར་གྱུར་པའི་ཚེག་བར་དྲུག་མའི་དམངས་གཞས་སམ་
ཚིགས་བཅད་ཀྱི་རྣམ་པ་དེ་ལ་དབྱེ་ཞིབ་དང་བསྐྱར་དུ་རྒྱུས་ལོན་བྱ་
རྒྱུ་ནི་ཤིན་ཏུ་གལ་འགངས་ཆེ་བའི་བྱ་བ་ཞིག་ཡིན་པས་དེ་ལྟར་དོན་
ཐོག་ཏུ་འཁྱོལ་ཚེ་ད་གཟོད་ཚིགས་བཅད་རྣམ་པ་དེ་ནི་རྒྱ་ཆེའི་ངལ་
རྩོལ་མི་དམངས་ཀྱི་འཚོ་བའི་ཆ་ཤས་བྲལ་དུ་མེད་པ་ཞིག་ཡིན་པ་མ་
ཟད་མི་རྣམས་ཀྱི་བསམ་བློའི་རྒྱགས་ཕྱེ་རྩ་ཆེན་ཞིག་ཡིན་པར་ཡང་
ངེས་ཤེས་རྣལ་མ་ཞིག་འདྲོངས་ངེས་ཡིན་ནོ། །
འཇིག་རྟེན་སྐྱིད་སྡུག་དབྱངས་སུ་གྱེར་བའི་དྲུག་ཚིག་རྣམ་ཐར་
འདི་ཐོས་པས།།
སྣ་ཚོགས་ཡིད་ཀྱི་ཀུན་རྟོག་རི་མོ་སྒྱུ་མའི་འཕྲུལ་གྱིས་སྣང་ངོར་
འཆར།།
འགའ་རེས་ཐ་མལ་སྣང་ཞེན་ཡིན་ཞེས་ཀུན་ནས་དམན་སར་
འགོད་ན་ཡང་།།
150



ལེའུ་གསུམ་པ། ཚེག་ཁྱིམ་དྲུག་མའི་དམངས་གཞས་ཀྱི་ཁུད་ཆོས་གླེང་བ།
སྙན་ཚིག་ངག་གི་དང་པོའི་མ་མ་འདི་ཉིད་ཡིན་ལ་སུ་ཡིས་
བསྙོན།།
མཆན་འགྲེལ།
（དམངས་གཞས་ཕྱོགས་བསྒྲིགས། བོད་ལྗོངས་མི་དམངས་དཔེ་སྐྲུན་ཁང་
ནས་༢༠༠༢ལོའི་ཟླ་དང་༢པར་པར་དུ་བསྐྲུན། （1） p59 / （8） p:383 / (23） n:399/
（31） p41/ （ 433 p395 （50） p448/ （53） p:394 ( 56 ) p25t 3 （60） p31] / （ 69） p307}
（70) }}280/ （72） p281=282 / （77） p95 / (84） p26 / (97） p:353
（ལྷོ་ཁའི་ཡུལ་གླུ་ལེགས་བཏུས། བོད་ལྗོངས་མི་དམངས་དཔེ་སྐྲུན་ཁང་ནས་
༡༩༩༥ལོའི་ཟླ་དང་པོར་པར་དུ་བསྐྲུན། （2） p285/ (13） p2359 （21） p139 （22)
p7} （28） p8 （62) p87༔ （63) p87༔ （86) pl3
（ལྷོ་ཁའི་དམངས་གཞས་ཕྱོགས་བཏུས། བོད་ལྗོངས་མི་དམངས་དཔེ་སྐྲུན་
ཁང་ནས་༡༩༩༩ལོའི་ཟླ་ ༡ ༢ པར་པར་དུ་བསྐྲུན།（3） »23༣ / （7） p152=1539
（9） pl56/ (10) p126= 127
བོད་རིགས་ཀྱི་དམངས་གཞས་གཅེས་བཏུས།》 མི་རིགས་དཔེ་སྐྲུན་ཁང་ནས་
༡༩ ༨ ༡ ལོའི་ཟླ་༤ པར་པར་སྐྲུན་བྱས། (4） P211/ ( 25） p3131 （47) p126/
( 44} ]»1 27
(3] } [P1 22
བོད་ཀྱི་དམངས་གཞས། （དེབ་གཉིས་པ) བོད་ལྗོངས་མི་དམངས་དཔེ་
སྐྲུན་ཁང་ནས་༡༩ ༩༠ ལོའི་ཟླ་༧པར་པར་སྐྲུན་བྱས། (5） j42:3/ .38） p456
(39》rl]/ t,4 A 》 r-4 1 / (5) p47# ( 3】 【3.344:y# (68 དུ p285/ （?) p357
（73) p290
151



དབུས་གཙང་དམངས་གཞས་ལས་ཚེག་ཁྱིམ་དྲུག་མའི་ལུས་ལ་དཔྱད་པ།
（ 7 ） ty3/ ..80 } F251
《བོད་ལྗོངས་སྲོལ་རྒྱུན་རོལ་དབྱངས་གཅེས་བཏུས།》(རྒྱ་ཡིག) བོད་ལྗོངས་
མི་དམངས་དཔེ་སྐྲུན་ཁང་ནས་༡༩༩༧ལོའི་ཟླ་༡ ༡ པར་པར་སྐྲུན་བྱས། ( 6) pའི་བ
གཙང་ཁུལ་གྱི་ཡུལ་གླུ་ལེགས་བཏུས། བོད་ལྗོངས་མི་དམངས་དཔེ་སྐྲུན་
ཁང་ནས་༢ ༠ ༠ ༡ ལོའི་ཟླ་༤ པར་པར་དུ་བསྐྲུན། (11）n194
·གླུ་གར་ཚངས་པའི་ཆབ་རྒྱུན། ཞོལ་ཁང་བསོད་ནམས་དར་རྒྱས་ཀྱིས་
མཛད། བོད་ལྗོངས་མི་དམངས་དཔེ་སྐྲུན་ཁང་ནས་༡༩༩༢ལོའི་ཟླ་༦པར་པར་
དུ་བསྐྲུན། (}2 ) p88 / t33） p9) - 91
ཞང་ཞུང་སྲིད་པའི་གྲེ་འགྱུར། བོད་ལྗོངས་མི་དམངས་དཔེ་སྐྲུན་ཁང་ནས་
༡༩༩༥ལོའི་ཟླ་༨ པར་པར་སྐྲུན་བྱས།（14） p326-- 327
༼དབྱངས་ཅན་ངག་གི་འགྱུར་ཁུག (ཡུན་ནན་བདེ་ཆེན་རྫོང་གི་དམངས་
ཁྲོད་གླུ་གཞས་གཅེས་བསྒྲིགས） མི་རིགས་དཔེ་སྐྲུན་ཁང་ནས་༢༠༠༦ལོའི་ཟླ་དང་
པོར་པར་དུ་བསྐྲུན། (15） p38
འབའ་བྲོ།》སི་ཁྲོན་མི་རིགས་དཔེ་སྐྲུན་ཁང་ནས་ ༡༩ ར ༥ ལོའི་ཟླ་༦པར་
པར་དུ་བསྐྲུན། （ 16） P49 – 50
（ཀ་ལ་པིང་ཀའི་སྒྲ་དབྱངས། མཚོ་སྔོན་མི་རིགས་དཔེ་སྐྲུན་ཁང་ནས་
༡༩༨༩ལོའི་ཟླ་༨པར་པར་དུ་བསྐྲུན༑ (17) p215
《བོད་ཀྱི་དམངས་གཞས། (དེབ་དང་པོ) བོད་ལྗོངས་མི་དམངས་དཔེ་སྐྲུན་
ཁང་ནས་༡༩༩༠ལོའི་ཟླ་༧པར་པར་དུ་བསྐྲུན། (18） p99 （19） p216/ (20） ptA1/
» 24 ） p] 63} { 2t jp:35# (27 } s1 65} [ 29 } 20A/ ： 3f) ) ༼»2L5} { 52 ） ts218/
( 55 ） p27} { 57) [b18:3} {61} p3:3} { 64) zyjfj} {. 6) 7163
（6f; ) p?tj9/ （ 6) [}1:38?
152



ལེའུ་གསུམ་པ། ཚེག་ཁྱིམ་དྲུག་མའི་དམངས་གཞས་ཀྱི་ཁུད་ཆོས་གླེང་བ།
（ 83) j»10/ （87） pl523 (89） p23 （91） p93} ( 435} p155/ （96） p155 (98）p61
（དམངས་ཁྲོད་རྩོམ་རིག་རགས་གླེང་།） (རྒྱ་ཡིག) དབན་ཅན་ཀྲུང་གིས་
མཛད། པེ་ཅིང་སློབ་ཆེན་དཔེ་སྐྲུན་ཁང་ནས་༢༠༠༦ལོའི་ཟླ་༧པར་པར་དུ་
བསྐྲུན། （:32） p247
ལྷ་ས་ཁུལ་གྱི་དམངས་གཞས། （དེབ་དང་པོ） ལྷ་ས་གྲོང་ཁྱེར་མང་ཚོགས་
སྒྱུ་རྩལ་ཁང་ནས་༡༩ ༨ ༩ ལོའི་ཟླ་༤ པར་པར་དུ་བསྐྲུན། (34） n32/ （30) pl/
（37) t2? (82 ） 1953 } {88) p137
（བོད་ཀྱི་ཤེས་རིག་ཞིབ་འཇུག༼ མི་རིགས་དཔེ་སྐྲུན་ཁང་ནས་ ༡༩༩༨ ལོའི་
ཟླ་༢པར་པར་དུ་བསྐྲུན། （35) p78
（ལྷོ་ཁའི་དམངས་ཁྲོད་གཞས་མ་གཏམ་ཕྱོགས་བཏུས། བོད་ལྗོངས་མི་
དམངས་དཔེ་སྐྲུན་ཁང་ནས་༢༠༠༥ལོའི་ཟླ་༡༢ པར་པར་དུ་བསྐྲུན། ( 42） p308/
（ 49} Ep༣ $4} { 54 ） p.149
（ 58 p.18{ 67） j300
（76} p352# （ 78） [14:49/
(79） p355/ （85） p459 ( 92) p412 （93） p23}} (99） p346
༼སེར་མོ་བའི་རྒྱལ་ཁམས་འཇིགས་པ།》（རྒྱ་ཡིག） ཨ་རི་བ་གེལ་སི་ཐན་གྱིས་
བརྩམས། ཀྲུང་གོའི་བོད་རིག་པ་དཔེ་སྐྲུན་ཁང་ནས་༢༠༠༥ལོར་པར་དུ་བསྐྲུན།
( 40 p41; ( 41} p604
（བོད་ལྗོངས་ངལ་རྩོལ་གླུ་གཞས།) མི་རིགས་དཔེ་སྐྲུན་ཁང་ནས་༢༠༠༥ལོའི་
ཟླ་༧པར་པར་དུ་བསྐྲུན། ( 45) p1
（གཙང་ཁུལ་གྱི་ཡུལ་གླུ་ལེགས་བཏུས།》 བོད་ལྗོངས་མི་དམངས་དཔེ་སྐྲུན་
ཁང་ནས་༢༠༠༡ལོའི་ཟླ་༤ པར་པར་དུ་བསྐྲུན། （ 46 ) p80
（སྙན་ངག་ལ་འཇུག་ཚུལ་ཚིག་རྒྱན་རིག་པའི་སྒོ་འབྱེད། མཚོ་སྔོན་མི་རིགས་
[53



དབུས་གཙང་དམངས་གཞས་༢;ས་ཚེག་ཁྱིམ་དྲུག་མའི་ལུས་ལ་དཔྱད་པ།
དཔེ་སྐྲུན་ཁང་ནས་༢༠༠༡ ལོའི་ཟླ་༩པར་པར་དུ་བསྐྲུན། (81） ད»11
(ཡར་ཀླུང་གླུ་གསར། མཁས་གྲུབ་ལགས་ཀྱིས་མཛད། བོད་ལྗོངས་མི་
དམངས་དཔེ་སྐྲུན་ཁང་ནས་༢༠༠༡ལོའི་ཟླ་༧པར་པར་དུ་བསྐྲུན། (44) pl7
རྩཀྲུང་གོའི་དམངས་ཁྲོད་རྩོམ་རིག་སྤྱི་བཤད། （རྒྱ་ཡིག） ཏོན་བའོ་ལིན་གྱིས་
མཛད། པེ་ཅིང་སློབ་ཆེན་དཔེ་སྐྲུན་ཁང་ནས་༢༠༠༢ ལོའི་ཟླ་༧པར་པར་དུ་
བསྐྲུན། | 1043） F:32
154



ལེའུ་བཞི་པ། ཚེག་ཁྱིམ་དྲུག་མའི་དམངས་གཞས་དང་རྩོམ་རིག་རྣམ་པ་གཞན་གྱི་འབྲེལ་བ།
ལེའུ་བཞི་པ། ཚེག་ཁྱིམ་དྲུག་མའི་དམངས་
གཞས་དང་རྩོམ་རིག་གི་རྣམ་པ་གཞན་
དག་བར་གྱི་འབྲེལ་བ།
རང་རེ་གངས་ཅན་པ་ཞེས་འབོད་པའི་མི་རིགས་འདི་བཞིན་
སྙན་ངག་ལ་བྱང་ཆུབ་པའི་མི་རིགས་ཤིག་ཡིན་ཞེས་མགྲིན་པ་
གཟེངས་སུ་བཏེགས་ནས་བཤད་ཆོག རྒྱུ་མཚན་ནི་བོད་ཀྱི་སྔོན་
བྱོན་མཁས་དབང་རྣམས་ཀྱིས་བརྩམས་པའི་སྙན་ངག་གི་བསྟན་
བཅོས་ནི་རི་བོའི་གཏོས་ལ་འགྲན་པ་ལྟར་ཕོན་ཆེ་བ་མ་ཟད་སྤྱིར་
མཁས་པ་ཞིག་ཡིན་ན་ཧ་ལམ་སྙན་ངག་གི་གཞུང་ལ་འཆད་ཉན་
དང་སྙན་ངག་གི་བརྩམས་ཆོས་རེ་ཟུང་མ་མཛད་པ་མེད་ཅིང་། ཐ་
ན་སྙན་ངག་ལ་སྦྱངས་པ་ཡོད་མེད་ནི་མཁས་པ་ཡིན་མིན་གྱི་ཚད་དུ་
འཛིན་པའི་སྲོལ་ཞིག་དར་ཡོད། དེ་ཡང་རྒྱལ་པོ་དགེ་བའི་དབང་
པོས་ “མཁས་པ་ཉིད་ནི་མེད་ན་བློ་གྲོས་རྣམས་ཉམས་མི་རྣམས་འཚོ་
བ་དོན་ཡོད་མིན།། མཚུངས་མེད་རྒྱས་པའི་སྙན་ངག་མེད་ན་མཁས་
པ་རྣམས་ནི་ནེ་ཙོའི་ཀློག་དང་འདྲ།།”（1）ཞེས་གསུངས་པའི་གཏམ་
དེ་བོད་ཀྱི་མཁས་དབང་རྣམས་ཀྱི་ཁྲོད་དུ་རླུང་ལྟར་གྲགས་པ་མ་
ཟད་ཚང་མས་དེ་ལྟ་བུར་ལག་ལེན་དུ་བསྟར་བཞིན་ཡོད་པས་ན་ད་
155



དབུས་གཙང་དམངས་གཞས་ལས་ཚེགྷཱ་ཁྱིམ་དྲུག་མའི་ལུས་ལ་དཔྱད་པ།
གཟོད་བོད་ཀྱི་སྔོན་བྱོན་མཁས་དབང་རྣམས་ཀྱིས་མཛད་པའི་སྙན་
གཞུང་《མེ་ལོང་མའི་》འགྲེལ་པ་ཁོ་ན་བརྩིས་ཀྱང་བརྒྱ་ལྷག་ཙམ་
མཆིས་པ་ནི་རྒྱུ་གར་དུ་ཡང་བྱུང་མྱོང་མེད་པའི་ཚད་དུ་སོན་ཡོད།
དེས་ན་རང་ཅག་གི་མི་རིགས་འདི་སྙན་ངག་ལ་དང་ཞེན་ཆེ་བ་ཞིག་
ཡིན་པ་ནི་རྒྱུ་མཚན་དོན་ལ་གནས་པའི་གཏམ་ཡིན་ནོ། ། །
མ་གཞི་ མེ་ལོང་མ་》བོད་དུ་དར་བ་ལས་བོད་ཀྱི་སྙན་ངག་གི་
ནང་དོན་དང་རྣམ་པ་གཉིས་ཐད་ནས་གོང་འཕེལ་ཤུགས་ཆེན་བྱུང་
ཡོད་ཅིང་སྔར་མེད་པའི་འཕེལ་རྒྱུས་གྱི་རྣམ་པ་བཟང་པོ་ཞིག་
གཏོད་ཐུབ་མོད། འོན་ཀྱང་མཁས་དབང་རྣམས་ཀྱིས་སྙན་གཞུང་
གི་ལུགས་བཞིན་མཛད་པའི་སྙན་ངག་གི་བརྩམས་ཆོས་དེ་དག་གིས་
དམངས་ཁྲོད་དུ་དར་བའི་དམངས་གཞས་ལ་ཤུགས་རྐྱེན་དེ་ཙམ་
ཐེབས་མེད་ཅིང་། དམངས་གཞས་ནི་སྔར་མུས་བཞིན་རང་ཉིད་ཀྱི་
ཁྱད་ཆོས་དམ་དུ་བཟུང་ནས་དར་འཕེལ་བྱུང་ཡོད། དེར་བརྟེན་ལོ་
རྒྱུས་ཐོག་ （མེ་ལོང་»གི་ལུགས་བཞིན་བརྩམས་པའི་སྙན་ཚིག་ཅིག་
ཡིན་ཕྱིན་མཚོན་བྱའི་ནང་དོན་དང་མཚོན་བྱེད་རྣམ་པ་གཉིས་ཀ་
ཤིན་ཏུ་ལེགས་ཀྱང་སྙན་ཚིག་གང་དེས་དམངས་གཞས་ལ་ཤན་
ཤུགས་ཐེབས་ནས་ངལ་རྩོལ་མི་དམངས་ཀྱི་ཁྲོད་དུ་དར་ཁྱབ་སོང་
བ་དང་། ཁོང་ཚོས་རང་མོས་ངང་ངག་ནས་གྱེར་ལེན་བྱེད་པའི་གླུ་
ཚིག་ཏུ་འགྱུར་བ་ནི་ཉིན་མོའི་སྐར་མ་ལྟར་མཐོང་རྒྱུ་ཤིན་ཏུ་དཀོན་ནོ། །
དེ་ལས་ལྡོག་པ ར་མི་དམང ས་ཀྱི ས་ག ས ར ་ག ཏོ ད་བྱས་ པ འི་
དམངས་གཞས་ཀྱི་ཞིང་ས་ཆེན་པོ་དེ་ནི་མཁས་དབང་རྣམས་ཀྱི་
156



ལེའུ་བཞི་པ། ཚེག་ཁྱིམ་དྲུག་མའི་དམངས་གཞས་དང་རྩོམ་རིག་རྣམ་པ་གཞན་གྱི་འབྲེལ་བ།
སྙན་རྩོམ་གསར་རྩོམ་གྱི་ལྗང་པར་མེད་དུ་མི་རུང་བའི་འཚོ་ནུས་ལེན་
ཡུལ་ཞིག་ཡིན། མཁས་པ་མང་པོས་རང་ཉིད་ཀྱི་གསར་རྩོམ་ལ་
དམིགས་བསལ་གྱི་གསོན་ཤུགས་ལྡན་ཕྱིར་དམངས་ཁྲོད་རྩོམ་རིག་
ལ་སློབ་སྦྱོང་མཛད་ཅིང་དེ་ལས་ངོ་མཚར་ཆེ་བའི་འབྲས་བཟང་ལོན་
ཐུབ་པ་བྱུང་ཡོད། དཔེར་ན་རིག་འཛིན་ཚངས་དབྱངས་རྒྱ་མཚོའི་
《 ག སུང་མགུར་）ལ་མཚོན་ན་དབུས་གཙང་ཁུལ་དུ་དར་ཁྱབ་ཆེ་
བའི་ཚེག་བར་དྲུག་མའི་དམངས་གཞས་ཀྱི་ལུས་ལ་དཔེ་མཛད་ནས་
བརྩམས་པ་ཞིག་ཡིན་ཞིང་། གསུང་མགུར་》དེའི་བསམ་བློའི་
ནང་དོན་དང་སྒྱུ་རྩལ་མཚོན་ཐབས་གཉིས་ཀ་ཧ་ལམ་དམངས་
གཞེས་དང་དབྱེར་མེད་པ་ལྟ་བུ་ཆགས་ཡོད། དེ་ནི་ཚེག་བར་དྲུག་
མའི་དམངས་གཞས་ཀྱིས་མཁས་པའི་གསར་རྩོམ་ལ་ཐེབས་པའི་
ཤུགས་རྐྱེན་ཇི་ལྟར་ཡིན་པའི་མཚོན་བྱེད་མངོན་གསལ་དོད་ཤོས་
ཤིག་ཡིན། ཁོང་གིས་གསུང་མགུར་དེ་འདྲ་ཞིག་བརྩམས་རྗེས་
དམངས་ཁྲོད་དུ་ལན་ཆ་ཤུགས་ཆེན་བྱུང་ཞིང་མི་རྣམས་ཀྱིས་མ་གྲོས་
གཅིག་མཐུན་གྱིས་དེ་ལ་དགའ་མོས་དང་སྦྲགས་རང་ཉིད་ཀྱིས་རྒྱུན་
པར་ངག་ནས་ལེན་པའི་དམངས་གཞས་ལྟར་གསུང་མགུར་གྱི་ཚིག་
རྣམས་གླུ་རུ་བླངས་ཞིང་ངག་ནས་གྱེར་བས་རིམ་པས་དམངས་
གཞས་དང་གཞི་གཅིག་ཏུ་འདྲེས་པར་གྱུར། རྒྱལ་བ་ཚངས་
དབྱངས་པའི་ (གསུང་མགུར་ལ་མི་སེམས་འགུལ་བའི་སྒྱུ་རྩལ་གྱི་
ཕན་འབྲས་དེ་ལྟ་བུ་ལྡན་པ་ནི་གཙོ་བོ་དམངས་གཞས་ཀྱི་ལེགས་ཆ་
བསྡུ་ལེན་མཛད་པ་ལས་བྱུང་བས་མགྱོགས་མྱུར་མཁས་པ་མང་པོས་
157



དབུས་གཙང་དམངས་གཞས་ལས་ཚེག་ཁྱིམ་དྲུག་མའི་ལུས་ལ་དཔྱད་པ།
ཁོང་གི་ཉམས་མྱོང་ལ་སློབ་སྦྱོང་ཞུས་ནས་ཚེག་བར་དྲུག་མའི་ལུས་
ཅན་གྱི་མགུར་མ་མང་པོ་བརྩམས་པར་མཛད་ཡོད།
དེས་ན་ཚེག་བར་དྲུག་མའི་ཚིགས་བཅད་རྣམ་པ་དེ་དུས་རབས་
བཅུ་བདུན་པའི་ཡར་སྔོན་དུ་བྱོན་པའི་མཁས་པའི་ལྗགས་རྩོམ་གྱི་
ཁྱོད་དུ་ཧ་ཅང་མཐོང་དཀོན་པ་ཞིག་ཡིན་ཀྱང་དུས་རབས་བཅུ་
བདུན་པ་ཚུན་ཆད་དུ་སྔར་དང་མི་འདྲ་བར་མཁས་དབང་མང་པོའི་
གསུང་མགུར་ནང་མཇལ་རྒྱུ་ཡོད་པ་ཆགས་ཡོད། དེ་འདྲ་ཡིན་
སྟབ ས་ཚེག་བར་དྲུག་མའི་དམངས་གཞས་ཀྱིས་བོད་ཀྱི་དམངས་
ཁྲོད་རྩོམ་རིག་ཙམ་མ་ཟད་རྩོམ་རིག་གི་ཁྱབ་ཁོངས་ཧྲིལ་པོའི་ནང་
སྣང་ཆུང་བྱ་མི་རུང་བའི་ཤུགས་རྐྱེན་ཟབ་མོ་ཞིག་ཐེབས་ཐུབ་པ་
བྱུང་ཡོད་ཅེས་བརྗོད་ཀྱང་ཐལ་ཆ་རྩ་བ་ནས་མེད། །
ང་ཚོས་ད་ཡོད་ཀྱི་དཔྱད་གཞིའི་ཐོག་ནས་མཐོང་ཐུབ་པར་ལོ་
རྒྱུས་ཐོག་དམངས་གཞས་ཀྱི་དྲུག་ཚིག་རྣམ་པ་དེ་དང་རྩོམ་རིག་གི་
རྣམ་པ་གཞན་དག་མང་པོའི་དབར་རང་བཞིན་དུ་ཆགས་པའི་བྲལ་
དུ་མེད་པའི་འབྲེལ་བ་ཞིག་གྲུབ་ཡོད། དེར་བརྟེན་འདིར་བདག་
གིས་དེ་འདྲའི་འབྲེལ་བ་ཇི་ལྟར་ཡིན་མིན་གྱི་གནད་དོན་དེ་དཔྱོད་
ཡུལ་དུ་བཟུང་ནས་དཔེ་མཚོན་དུ་གྱུར་པའི་དོན་དག་འགའ་ཞིག་
ཐོག་ནས་གསལ་བཤད་མདོ་ཙམ་བྱས་ན།
158



ལེའུ་བཞི་པ། ཚེག་ཁྱིམ་དྲུག་མའི་དམངས་གཞས་རང་རྩོམ་རིག་རྣམ་པ་གཞན་གྱི་འབྲེལ་བ།
དང་པོ། ཚེག་བར་དྲུག་མའི་དམངས་གཞས་དང་
དམངས་སྒྲུང་དབར་གྱི་འབྲེལ་བ།
སྤྱིར་མི་རིགས་གང་ཡིན་ལ་མ་ལྟོས་པར་དམངས་སྒྲུང་ནི་
དམངས་ཁྲོད་ཀྱི་ངག་ཐོག་རྩོམ་རིག་ཁྲོད་ནས་ཤས་ཆེ་བ་དོན་
བརྗོད་ལྷུག་རྩོམ་གྱི་རྣམ་པ་ཅན་ཞིག་ཡིན་ཞིང་། དེའི་བརྗོད་དོན་
དང་དར་ཚུལ་མི་འདྲ་བར་གཞིགས་ནས་ལྷ་སྒྲུང་དང་། ངག་རྒྱུན།
གཏམ་རྒྱུད། སྒྲུང་རྒྱུད། མཚར་གཏམ། བྱིས་སྒྲུང་སོགས་ལ་དབྱེ་
སྲོལ་ཡོད།
བོད་ཀྱི་དམངས་སྒྲུང་རྣམས་ཀྱང་ཕལ་ཆེ་བ་ལྷུག་རྩོམ་གྱི་ལུས་
ཅན་ཡིན་པ་མ་ཟད་གོང་གསལ་དམངས་སྒྲུང་གི་དབྱེ་ཚུལ་དེ་ཡང་
བོད་ཀྱི་དམངས་ཁྲོད་སྒྲུང་གཏམ་གྱི་དོན་དངོས་དང་འཚམས་པ་
ཞིག་ཡིན། འོན་ཀྱང་བོད་ཀྱི་དམངས་སྒྲུང་གི་ཚིག་སྦྱོར་བྱེད་སྟངས་
མཐའ་གཅིག་ཏུ་ལྷུག་རྩོམ་གྱི་རྣམ་པ་ཅན་ཡིན་པར་མ་ངེས་ཏེ།
དཔེར་ན་བོད་ཀྱི་གདོད་མའི་རྩོམ་རིག་གི་མཚོན་བྱེད་དུ་གྱུར་པའི་
ལྷ་སྒྲུང་དེ་དག་གི་ནང་རྩོམ་ལུས་ཚིགས་བཅད་ཀྱི་རྣམ་པ་ཡིན་པའི་
ལྷ་སྒྲུང་ཡང་མཆིས་པས་སོ༑ ལྷག་པར་དུ་མི་དམངས་ཀྱི་འཚོ་བའི་
སྐོར་བརྗོད་དོན་དུ་བྱས་པའི་དམངས་སྒྲུང་མང་པོ་ཞིག་གི་ནང་
བཅད་ལྷུག་སྤེལ་མའི་རྩོམ་ཐབས་སམ་འཆད་གྱེར་ཟུང་འབྲེལ་གྱི་
ཐབས་ལམ་སྤྱད་ཡོད་ཅིང་། དེ་བས་ཀྱང་ཕོ་མོའི་བརྩེ་དུང་མཚོན་
པར་བྱེད་པའི་དམངས་སྒྲུང་གི་ལུས་ལ་བཅད་ལྷུག་སྤེལ་མའི་ཁྱད་



དབུས་གཙང་རྟ མངས་གཞས་ལས་ཚེག་ཁྱིམ་དྲུག་མའི་ལུས་ལ་དཔྱད་པ།
ཆོས་མངོན་གསལ་དོད་པོ་ལྡན་ཡོད། དཔེར་ན། 《གཙང་སྟོད་ཚེ་རིང་
མཚོ་མོའི་སྒྲུང་》 དང་། ཡེ་ཤེས་ལྷ་མོ་དང་མགར་བ་སྟོབས་རྒྱལ།
《སྤྲང་ཕྲུག་ལ་ཆའི་ཐོད་མ གོ་སོགས་ཀྱི་ནང་གཅིག་མཚུངས་སུ་
འཆད་གྱེར་ཟུང་འབྲེལ་གྱི་རྩོམ་ཐབས་བེད་སྤྱད་ཡོད། །
བཅད་ལྷུག་སྤེལ་མའི་ལུས་ཅན་གྱི་དམངས་སྒྲུང་ན ང་ཚིགས་
བཅད་དེ་དག་ནི་གཤམ་གསལ་གྱི་རྣམ་པའི་ཐོག་ནས་མངོན་པ་སྟེ་
གླུ་ལེན་པ་དང་། གླེང་མོ་བྱེད་པ། སྒྲུང་གི་བརྗོད་སྙིང་ཕྱོགས་སྡོམ་
བྱེད་པ་བཅས་རིགས་གསུམ་པོ་དེ་ཡིན་ཞིང༌། སྤྱིར་བཏང་བྱས་ན་
གོང་གི་རིགས་གསུམ་པོའི་ནང་ནས་སྔ་མ་གཉིས་ལ་དབྱངས་སུ་གྱེར་
བའི་ཁྱད་ཆོས་ལྡན་ཡོད་པས་འོས་འཚམས་ཀྱི་དབྱངས་རྟར་དྲངས་
ནས་ལེན་པ་དང་རིགས་ཕྱི་མ་དེ་ནི་ཚིག་སྦྱོར་བྱ་སྟང ས་ཚིགས་
བཅད་ཀྱི་རྣམ་པར་མངོན་པ་ཙམ་ལས་ངག་ནས་གྱེར་བའི་ཁྱད་ཆོས་
ལྡན་མེད། གོང་གསལ་སྒྲུང་གི་བརྗོད་རིམ་ནང་ཐོན་པའི་ཚིགས་
བཅད་དེ་དག་ཕལ་ཆེར་ཚིག་རྐང་ཆ་སྙོམ་པའི་རྣམ་པར་གནས་
ཤིང་ཚེག་ཁྱིམ་གྱི་ཆ་ཡ་སྡེབ་སྟངས་ཀྱང་རིགས་སྣ་ཚོགས་ཤིག་ཡོད།
ཚིགས་བཅད་དེ་དག་གི་ཁྲོད་ནས་ཚེག་ཁྱིམ་དྲུག་མའི་རྣམ་པ་དེ་ནི་
དབུས་གཙང་ཁུལ་དུ་དར་བའི་དམངས་སྒྲུང་མང་པོའི་ནང་དུ་རྒྱུན་
པར་མཐོང་བའི་ཚིགས་བཅད་རྣམ་པ་ཞིག་ཡིན་ཞིང་། དེ་ཡང་སྒྲུང་
ནང་གི་མི་སྣ་གང་རུང་གིས་བླངས་པའི་གླུ་ཚིག་གམ་མི་སྣ་ཕན་ཚུན་
དབར་གྱི་གཏམ་གླེང་མཚོན་པའི་གླུ་ཚིག་ནང་སྤྱད་པ་ཤས་ཆེ།
དཔེར་ན། 《སྐར་མ་འོད་ཀྱི་མཛེས་མ》ཞེས་པའི་འཆད་གྱེར་ཟུང་
160



ལེའུ་བཞི་པ། ཚེག་ཁྱིམ་དྲུག་མའི་དམངས་གཞས་དང་རྩོམ་རིག་རྣམ་པ་གཞན་གྱི་འབྲེལ་བ་
འབྲེལ་གྱི་ཁྱད་ཆོས་ལྡན་པའི་སྒྲུང་དེའི་ནང་སྤྱད་པའི་གླུ་ཚིག་ཚང་མ་
ཚེག་བར་དྲུག་མ་འབའ་ཞིག་ཡིན་ཞིང་སྒྲུང་དེའི་ནང་ཁྱོན་བསྡོམས་
གླུ་ཚིག་ཚན་པ་བཅུ་ཙམ་འཁོད་འདུག འདིར་དམངས་ཁྲོད་སྒྲུང་
གཏམ་དེའི་ནང་གསལ་བའི་གླུ་ཚིག་གི་དཔེ་མཚོན་ཞིག་སྒྲུང་གི་
རྒྱབ་ལྗོངས་རགས་རིམ་དང་སྦྲགས་ཏེ་གསལ་བཤད་མདོ་ཙམ་བྱས་
དེ་ཡང་ཁ་འབྲས་མཚར་བའི་དབུལ་པོའི་བུ་མོ་རྒན་གཞོན་
གཉིས་རྒྱལ་ཕྲན་བ་ལུའི་གནས་ཀྱི་རྒྱལ་སྲས་སྤུན་གཉིས་ཀྱི་མནའ་
མར་འགྲོ་དགོས་ཆགས། བུ་མོ་སྤུན་དེ་གཉིས་ནི་ཕྱི་ཡི་ཁ་བཟོ་སྐྱེ་
འབྲས་མཚུངས་ཀྱང་ནང་གི་སེམས་ཁམས་གཤིས་རྒྱུད་མི་མཚུངས་
པ་སྟེ་བུ་མོ་རྒན་པ་པད་གདུང་འོད་ཀྱི་མཛེས་མ་ནི་ནོར་དད་ཆེ་ཞིང་
དབང་ཆར་དགའ་བ་མ་ཟད། རང་ཉིད་སྐྱིད་པོ་བྱེད་རྒྱུ་བྱུང་ན་ཕ་
མ་ཡང་གཏིང་བརྗེད་གཏོང་མཁན་གྱི་རྒྱུ་དག་མེད་པའི་བུ་མོ་ཞིག་
ཡིན་པས་རྒྱལ་སྲས་ཀྱི་མནའ་མར་འགྲོ་རྒྱུ་དེ་ནི་བསམ་ཐོག་ལ་རྟ་
རྒྱུགས་པ་རང་བྱུང་བ་དང་། བུ་མོ་གཞོན་པ་སྐར་མ་འོད་ཀྱི་མཛེས་
མ་ནི་དེ་ལས་ལྡོག་པར་རང་གི་ཕ་མར་བརྩི་ཞིང་རྒྱུན་པར་ཞབས་ཕྱི་
ཧུར་ཐག་ཞུ་མཁན་ཞིག་ཡིན་པས་ཕ་མ་དང་བྲལ་ནས་ཡུལ་གཞན་དུ་
རྙེད་པར་མཉམ་དུ་འགྲོ་དགོས་པ་ཆགས། བུ་མོ་སྤུན་གཉིས་རྒྱལ་
བློན་རྣམས་དང་མཉམ་དུ་ཨ་སག་ལ་མོའི་ལ་རྩེར་འབྱོར་སྐབས་བུ་
མོ་རྒན་པ་པད་གདུང་འོད་ཀྱི་མཛེས་མས་རྒྱལ་བློན་ཚོས་མ་ཚོར་བ་
161



དབུས་གཙང་དམངས་གཞས་ལས་ཚེག་ཁྱིམ་དྲུག་མའི་ལུས་ལ་དཔྱད་པ།
བྱས་ཏེ་རང་གི་གཅུང་མོ་སྐར་མ་འོད་ཀྱི་མཛེས་མར་གླུ་འདི་འདྲ་
ཞིག་བླངས། “ལ་མོ་ཨ་སག་ལ་མོའི།། ལ་མགོ་ཡར་ལ་གཟིགས་
དང་།། གཡང་མོ་ལུག་གི་ཁྱུ་ཡིས།། ཐུར་རྒྱུག་བཏང་ནས་འགྲོ་གིས།།
གཡང་མོ་འདི་ཚོའི་བདག་མོ།། ང་གཉིས་མིན་ན་སུ་ཡིན།། ལ་མོ་ཨ་
སག་ལ་མོའི།། ལ་ག ཤམ་མར་ལ་གཟིགས་དང་།། ཞོལ་ཕོ་ཞོལ་མོ་ཁྱུ་
ཡིས།། གྱེན་མཆོངས་བརྒྱབ་ནས་ཡོང་གིས།། འབྲི་གཡག་འདི་ཚོའི་
བདག་མོ།། ང་གཉིས་མིན་ན་སུ་ཡིན།། གཡུ་ཐོག་ཏོག་རིའི་ཕུ་ལ།།
བལ་གྱི་རི་བོ་ཆགས་འདུག ། བལ་གྱི་རི་བོའི་བདག་མོ།། ང་གཉིས་
མིན་ན་སུ་ཡིན།། གཡུ་ཐོག་ཏོག་རིའི་མདའ་ལ།། འབྲུ་ཡི་རི་བོ་
ཆགས་འདུག ། འབྲུ་ཡི་རི་བོའི་བདག་མོ།། ང་གཉིས་མིན་ན་སུ་
ཡིན།། རྒྱལ་ཕྲན་བ་ལུའི་གནས་ལ།། ནོར་བུའི་བང་མཛོད་བརྒྱབ་
འདུག ། བང་མཛོད་དེ་ཚོའི་བདག་མོ།། ང་གཉིས་མིན་ན་སུ་ཡིན།།
ཞེས་བཏང་བའི་ལན་དུ་གཅུང་མོ་སྐར་མ་འོད་མཛེས་ཀྱིས་གླུ་ལན་
བླངས་པར། ངུས་ཤིག་ལགས་དང་ངུས་ཤིག ། པད་གདུང་མཛེས་
མ་དུས་ཤིག ། ཕ་མ་རྒན་རྒོན་དོར་བའི།། ཁྲེལ་མེད་འཕྱོན་མ་ངུས་
ཤིག ། སྐྱིད་པོ་ལྷ་ཡི་ལོངས་སྤྱོད།། ཨ་ཅག་གཏོང་སྙིང་འདོད་སོང་།།
བསམ་པ་ཐོག་ཏུ་བབ་མིན།། གཅུང་མོས་ལྟད་མོ་བལྟས་ཆོག ། བ་
ལུ་གནས་ཀྱི་རྒྱལ་པོས།། ཕ་ལ་རྟ་ལྕག་བཞུས་པའི།། དྲིན་ལན་ཨ་ཅག་
ཁྱེད་ཀྱིས།། གང་ཡག་ར ང་ཞིག་ག ཟོ་རོག ས།། བུ་མོ་སྐར་མ་
འོད་མཛེས། ཕོ་བྲང་ནང་དུ་མི་སྡོད།། ཕ་མ་རྒན་རྒོན་གཉིས་ཀྱི།།
ཞབས་ཕྱི་རྒྱུགས་དགོས་ཡོད་དོ།། (2) ཞེས་བླངས་པའི་གོང་གསལ་
1 62



ལེའུ་བཞི་པ། ཚེག་ཁྱིམ་དྲུག་མའི་དམངས་གཞས་དང་རྩོམ་རིག་རྣམ་པ་གཞན་གྱི་འབྲེལ་བ།
གྱི་སྒྲུང་གླུ འི་ཚིག་ནི་ཚེག་བར་དྲུག་མའི་ལུས་ལ་བརྟེན་ནས་
བརྩམས་ཡོད་སྟབས་ང་ཚོས་གླུ་ཚིག་ཚན་པ་དེ་གཉིས་ལ་བལྟས་པ་
ཙམ་གྱིས་དབུས་གཙང་དམངས་གཞས་ལ་ལྡན་པའི་ཉམས་འགྱུར་
ཞིག་རང་བཞིན་དུ་མྱོང་ཐུབ། དེ་འདྲའི་ཉམས་འགྱུར་ནི་མཚོན་
བྱེད་ཀྱི་རྣམ་པ་དང་མཚོན་བྱའི་ནང་དོན་འགལ་མེད་གཅིག་གྱུར་
བྱུང་བའི་དམངས་གཞས་ཀྱི་སྒྱུ་རྩལ་ལས་མངོན་ཡོད་པ་སྟེ་གླུ་ཚིག་
ཚན་པ་སྔ་མ་དེའི་སྒྲོམ་གཞི་སློང་སྟངས་ནི་དབུས་གཙང་ཁུལ་དུ་
དར་ཁྱབ་ཆེ་བའི་སྒོར་གཞས་སོགས་མཛད་སྒོའི་གཞས་ཀྱི་རྩོམ་ཁོག་
དང་འདྲ་བ་ཡིན། དེ་ཡང་གླུ་ཚིག་གི་བརྗོད་དོན་རྣམས་སྤྱིར་ན་ཕྱི་
རོལ་ཡུལ་གྱི་བྱ་དངོས་རང་མཚན་པ་མཚོན་རྒྱུ་དེ་གཙོ་བོ་ཡིན་པས་
དངོས་པོ་དེ་དག་སྐྱེ་བོའི་འདྲེན་བྱེད་ལམ་དུ་འཆར་ཚུལ་གྱི་རིམ་པ་
ལྟར་ལ་རྩེ་ནས་ལ་གཤམ་དང་། ཕུ་ནས་མདའ། ཡང་ན་རིང་བ་
ནས་ཉེ་བའི་བར་གོ་རིམ་བཞིན་དུ་དྲངས་སྟབས་རང་བཞིན་ངང་
གླུ་ཚིག་ཧྲིལ་པོ་གཞི་གཅིག་ཏུ་འགྲིལ་བས་ན་གླུ་ཚིག་དེའི་སྒྲོམ་གཞི་
ནི་དམངས་ཁྲོད་ཀྱི་མཛད་སྒོའི་གཞས་སྤྱི་དང་འདྲ་བར་འགོ་མཇུག་
གཞུང་གསུམ་ཅུང་ཚང་བའི་ཚིགས་བཅད་རིལ་པོ་ཞིག་ཏུ་གྱུར་ཡོད།
དེ་བཞིན་གླུ་ཚིག་གི་སྐད་བརྡའི་གྲུབ་ཚུལ་ལས་ཀྱང་བབ་ཆགས་
ཤིང་ཁ་གསལ་བ་མ་ཟད། ཚིག་གི་བརྗོད་ཚུལ་ནི་དབུས་གཙང་ཁུལ་
གྱི་མང་ཚོགས་ཀྱི་ཁ་རྒྱུན་དང་མཐུན་ཡོད། གླུ་ཚིག་ཕྱི་མ་དེ་ནི་གོང་
ལས་ཅུང་ཟད་མི་འདྲ་བ་སྟེ་བརྗོད་དོན་ཐད་ཕྱི་རོལ་གྱི་བྱ་དངོས་
ཙམ་མིན་པར་རང་སྣང་ཡུལ་ཅན་གྱི་ཆ་རྣམས་སྒམ་ནན་གྱིས་
163



དབུས་གཙང་དམངས་གཞས་ལས་ཚེག་ཁྱིམ་དྲུག་མའི་ལུས་ལ་དyད་པ།
མཚོན་རྒྱུ་དེ་ལྟེ་བར་བཟུང་ཡོད་ཅིང་། ཚིག་རྐང་བཞི་རེས་བརྗོད་
དོན་མི་འདྲ་བ་རེ་སྟོན་པས་ན་བརྗོད་དོན་སྣ་ཁ་མང་བའི་སྟབས་
ཀྱིས་གླུ་ཚིག་སྔ་མ་དེ་དང་བསྡུར་ན་ཚིགས་བཅད་ཚན་པ་དེ་དག་
ཕན་ཚུན་དབར་གྱི་འབྲེལ་བ་ཅུང་ཟད་ལྷོད་པར་གྱུར་ཞིང་། རྩོམ་
ཁོག་ཀྱང་རང་བཞིན་ཉིད་དུ་ཚིག་རྐང་བཞི་རེ་ལ་ཤོ་ལོ་ཀ་རེ་བྱས་
པའི་འཚོ་བའི་དམངས་གཞས་སམ་ཚིག་རྒྱག་གི་ཁྱད་ཉམས་ལྡན་པ་
ཆགས་ཡོད་པ་དང་། སྐད་བརྡའི་ཉམས་འགྱུར་ནི་གླུ་ཚིག་སྔ་མ་
ལྟར་དབུས་གཙང་ཡུལ་སྐད་ཀྱི་ཉམས་དང་ལྡན་པ་ཞིག་ཡིན། དེར་
བརྟེན་མི་རྣམས་ཀྱིས་སྒྲུང་གླུ་དེ་དག་མཐོང་བ་ཙམ་གྱིས་རང་བཞིན་
དུ་སྒྲུང་གཏམ་དེ་ནི་དབུས་གཙང་ཁུལ་དུ་དར་བའི་དམངས་སྒྲུང་
ཞིག་ཡིན་པའི་ཚོར་སྣང་མྱོང་ཐུབ། །
དམངས་སྒྲུང་འགའ་ཞིག་གི་གླུ་ཚིག་གི་ཁྲོད་དམངས་གཞས་
ཐད་ཀར་དུ་དྲངས་པ་ཡང་ཡོད་དེ་དཔེར་ན། （གཞོན་ནུ་འོད་སྡེ་
དང་བུ་མོ་ས་མཚོ་མ་》ཞེས་པའི་དམངས་སྒྲུང་དེའི་ནང་གཞོན་ནུ་
འོད་སྡེ་དང་བུ་མོ་ས་མཚོ་མའི་དབར་ཕན་ཚུན་གཉིས་མོས་ཀྱི་བརྩེ་
དུང་ཆགས་པའི་སྐབས་དེར་འོད་སྡེ་རང་ཡུལ་དུ་ལོག་དགོས་བྱུང་
སྟབས་ས་མཚོ་མས་མིག་མཆི་མས་ཁེངས་བཞིན་ཏུ་འདི་ལྟར་སྨྲས།
“ རབ་ལ་ཚེ་གང་བཞུགས་དང༌།། འབྲིང་ལ་ལོ་གསུམ་བཞུགས་
རོ ག ས།། ཐ་མ་ཟླ་གསུམ་བཞུགས་ཏེ།། ཡབ་ཡུམ་མཇལ་བར་
ཕེབས་ཆོག ། དང་པོ་མ་མཐོང་ཆོག་པ།། སེམས་པ་ཤོར་དོན་མི་
འདུག ། གཉིས་པ་མ་འགྲིག་ཆོག་པ།། སེམས་གཅོང་ཞུགས་དོན་
164



ལེའུ་བཞི་པ། ཚེག་ཁྱིམ་དྲུག་མའི་དམངས་གཞས་དང་རྩོམ་རིག་རྣམ་པ་གཞན་གྱི་འབྲེལ་བ།
མི་འདུག ། ཅེས་བཤད་པར་འོད་སྡེས། སེམས་པས་ཁམ་སྡོང་
བཏབ་པས།། ལས་ལ་མེ་ཏོག་ཤར་སོང་།། འབྲས་བུ་ཨེ་ཡོང་
དགོངས་པའི།། དོགས་པ་གནང་དགོས་མེད་དོ།། ད་རེས་ཁྱིམ་དུ་
ལོག་ནས། ཡབ་ཡུམ་མཇལ་ཙམ་ཞུ་དགོས།། རིང་མིན་འདི་རུ་
ཡོང་སྟེ། མི་ཚེ་མཐའ་ལ་བསྐྱལ་ཆོག །” （3） ཅེས་བླངས་པའི་སྒྲུང་
གླུ་དེའི་ནང་དམངས་ཁྲོད་དུ་དར་ཁྱབ་ཆེ་བའི་མཛའ་གཞས་ཀྱི་གླུ་
ཚིག་ཀྱང་ཐད་ཀར་དུ་དྲངས་ནས་སྒྲུང་གླུ་དེ་ནི་སྔར་བས་དོན་སྣ་
འཛོམ་པ་དང་འཚོ་བ་དངོས་ཀྱི་བདེན་པས་ཕྱུག་པ་ཞིག་ཆགས་
ཡོད།
དེ་ལྟར་སྐབས་སུ་བབ་པའི་དགོས་པར་གཞིགས་ནས་འོས་
འཚམས་ཀྱི་སྒོ་ནས་དམངས་གཞས་གང་རུང་སྒྲུང་གླུའི་ཁྲོད་དུ་
དྲངས་སྟབས་སྒྲུང་གི་བརྗོད་དོན་ལས་མངོན་པའི་་བདེན་པའི་རང་
བཞིན་དང་གསོན་ཉམས་ཀྱི་རང་བཞིན་གོང་མཐོར་ཕྱིན་པ་མ་ཟད་
མི་རྣམས་ཀྱི་སེམས་ལ་ཉན་འདོད་ཅིང་སྙིང་ཉེ་བའི་མཛེས་སྣང་ཞིག་
བསྐྲུན་པར་རམ་འདེགས་ཐུབ་པ་དེ་ནི་ཚེག་བར་དྲུག་མའི་དམངས་
གཞས་ཀྱི་ཤན་ཞུགས་ཐེབས་པའི་མཚོན་བྱེད་གལ་ཆེན་ཞིག་ཡིན་ནོ། །
ང་ཚོས་གོང་གསལ་དམངས་སྒྲུང་གི་གླུ་ཚིག་དཔེ་རུ་དྲངས་པའི་
ཐོག་ནས་དམངས་ཁྲོད་རྩོམ་རིག་གི་རྣམ་པ་མི་འདྲ་བ་དེ་གཉིས་
ཕན་ཚུན་བར་ཤུགས་རྐྱེན་ཆེ་ཞིང་བྲལ་ཐབས་མེད་པའི་འབྲེལ་བ་
ཆགས་ཡོད་པ་མཐོང་ཐུབ་ལ་ལྷག་པར་དུ་ཚེག་བར་དྲུག་མའི་
དམངས་གཞས་ཀྱི་ལུས་ནི་དམངས་ཁྲོད་སྒྲུང་གཏམ་ནང་གི་མི་སྣ་
165



དབུས་གཙང་དམངས་གཞས་ལས་ཚེག་ཁྱིམ་དྲུག་མའི་ལུས་ལ་དཔྱད་པ།
ཕན་ཚུན་གྱི་གཏམ་གླེང་དང་། མི་སྣ་གང་རུང་གི་བསམ་ཚུལ་
མཚོན་པའི་གླུ་ཚིག་དེ་དག་གི་མཚོན་བྱེད་དམ་ལུས་ཀྱི་རྣམ་པ་གལ་
ཆེན་ཞིག་ཡིན་པ་ཤེས་ཐུབ། གལ་ཏེ་དབུས་གཙང་ཁུལ་འདིར་ཚེག་
ཁྱིམ་དྲུག་མའི་དམངས་གཞས་དེ་ས་ཁྱབ་རྡོ་ཁྱབ་ཏུ་སོང་བའི་རྣམ་
པ་དེ་འདྲ་ཞིག་མེད་ན་དམངས་སྒྲུང་ནང་གི་སྒྲུང་གླུའི་ལུས་ཀྱང་
མང་ཆེ་བ་དྲུག་ཚིག་གི་རྣམ་པ་སྤྱོད་པའི་སྣང་ཚུལ་དེ་འདྲ་ཡོང་
ཐབས་མེད་པ་ཞིག་ཡིན་པས་སྣང་ཚུལ་དེ་ནི་ཚིགས་བཅད་ཀྱི་རྣམ་
པ་དེས་དམངས་ཁྲོད་སྒྲུང་གཏམ་ལ་ཐེབས་པའི་ཤུགས་རྐྱེན་ཞིག་མ་
ཡིན་ནམ། དེའི་ཕྱིར་ཚེག་བར་དྲུག་མའི་ལུས་ཀྱི་རྣམ་པ་དེ་ནི་
དབུས་གཙང་ཁུལ་འདིར་མི་རྣམས་ཀྱིས་རྒྱུན་པར་དམངས་གཞས་
རྩོམ་པའམ་སྒྲུང་གླུ་ལེན་པ་གང་གི་དུས་སུ་ཡང་བཀོལ་སྤྱོད་བདེ་ལ་
བཀོལ་རྒྱ་ཆེ་བའི་ཚིགས་བཅད་རྣམ་པ་གཙོ་བོ་ཞིག་ཡིན་པ་མཐོང་
ཐུབ་བོ། །
གཉིས་པ། ཚེག་བར་དྲུག་མའི་དམངས་གཞས་དང་
གཏམ་དཔེའི་དབར་གྱི་འབྲེལ་བ། །
བོད་ཀྱི་སྔོན་བྱུང་ལོ་རྒྱུས་ཐོག་ཚེག་བར་གཉིས་ཅན་ནམ་གསུམ་
ཅན་གྱི་གླུ་ཚིག་ཀྱང་བྱུང་མྱོང་ཡོད་མོད་ཕྱིས་སུ་ལུས་ཀྱི་རྣམ་པ་དེ་ལྟ་
བུའི་གླུ་ཚིག་གི་རིགས་ནི་ལོ་ཟླའི་འགྲོས་དང་བསྟུན་ནས་མི་མངོན་
པའི་འབྱིངས་སུ་ཡལ་བར་གྱུར། མ་གཞི་ཚེག་བར་ལྔ་ཅན་གྱི་གླུ་
ཚིག་རྣམ་པ་དེ་དེང་སྐབས་ཀྱང་དམངས་ཁྲོད་ཀྱི་ངག་ཐོག་ཏུ་
766



ལེའུ་བཞི་པ། ཚེག་ཁྱིམ་དྲུག་མའི་དམངས་གཞས་དང་རྩོམ་རིག་རྣམ་པ་གཞན་གྱི་འབྲེལ་བ།
གནས་བཞིན་པ་ཡིན་ཀྱང་ཚེག་བར་དྲུག་ཅན་གྱི་གླུ་ཚིག་དང་
བསྡུར་ན་དར་ཁྱབ་དེ་ཙམ་མེད་སྟབས་ཕོན་འབོར་ཡང་ཧ་ཅང་
ཉུང་། དེར་བརྟེན་ཚེག་བར་དྲུག་མའི་ལུས་ཅན་ནི་རང་བཞིན་གྱིས་
དར་ཁྱབ་ཆེ་ཤོས་དང་མི་རྣམས་ཀྱིས་དགའ་ཤོས་བྱེད་པའི་གླུ་ཚིག་
ཅིག་ཏུ་གྱུར་ཡོད་ལ་ཚིག་སྦྱོར་སྟབས་བདེ་ཤོས་ཀྱི་གླུ་ཚིག་རིགས་
ཤིག་ཀྱང་ཡིན་པ་སྨོས་ཅི་དགོས།
སྤྱིར་ཚེག་བར་དྲུག་ཅན་གྱི་གླུ་ཚིག་ལ་ཚིག་རྐང་བཞི་དང་།
དྲུགབརྒྱད་ལྟ་བུ་སྣ་ཚོགས་ཡོད་ཀྱང་དེ་དག་ལས་ཚིག་རྐང་བཞི་
ཅན་ནི་སྔ་ཕྱི་བར་གསུམ་དུ་ལུས་ཀྱི་རྣམ་པ་གཙོ་བོ་ཞིག་ཡིན། ཚེག་
བར་དྲུག་མའི་གླུ་ཚིག་ལ་ཚིག་སྦྱོར་ཧ་ཅང་བསྡུས་པའི་ཁྱད་ཆོས་དེ་
འདྲ་ཞིག་ལྡན་སྟབས་ངམ་ངམ་ཤུགས་ཤུགས་ཀྱིས་དམངས་ཁྲོད་ཀྱི་
གཏམ་དཔེ་དང་ཕན་ཚུན་འབྲེལ་བ་ལྡན་པར་གྱུར་ཡོད། ངག་རྩོམ་
གྱི་རྣམ་པ་དེ་གཉིས་དབར་ཆགས་པའི་འབྲེལ་བ་ནི་གཅིག་ལ་
གཅིག་རྟེན་དང་ཕན་ཚུན་སྐུལ་འདེད་ཀྱི་ནུས་པ་ལྡན་པ་ཞིག་ཡིན་
པས་དེ་ནི་དམངས་གཞས་ཀྱི་རྣམ་པ་གཞན་དག་གང་གིས་ཀྱང་
ཚབ་བྱེད་ཐབས་མེད་ཅིང་ཚེག་བར་དྲུག་མ་ཁོ་ནར་ལྡན་པའི་ཁྱད་
ཆོས་ཤིག་རེད་སྙམ། མ་གཞི་གཏམ་དཔེ་ཕལ་ཆེར་ཚིག་རྐང་གཉིས་
ཅན་ཡིན་མོད་མང་ཚོགས་ཀྱི་ངག་ཐོག་ཏུ་ཚིག་ཁྱིམ་བཞི་ཅན་གྱི་
གཏམ་དཔེ་ཡང་མི་ཉུང་བ་དར་ཡོད། དེར་བརྟེན་གཏམ་དཔེ་དང་
ཚེག་ཁྱིམ་དྲུག་མའི་དམངས་གཞས་དབར་མཚོན་བྱེད་ཀྱི་རྣམ་པ་
མཚུངས་པའི་ཁྱད་ཆོས་ལྡན་ཡོད།
167



དངུ ས་གཙང་ད མང ས་པ་ཞས་ལས་ཚེག་ཁྱིམ་དྲུག་མའི་ལུས་དབྱཱ་པ
is
ir
rir is
ཚང་མས་མཁྱེན་གསལ་ལྟར་གཏམ་དཔེའི་བརྗོད་དོན་ནི་ཚན་
རིག་དང་གཏན་ཚིགས་ཀྱི་རང་བཞིན་ཟབ་པ་ཞིག་ཡིན་པས་རྒྱུན་
པར་མི་རྣམས་ཀྱིས་སྐད་ཆར་ཁུངས་ལུང་འདྲེན་པའི་སྒྲུབ་བྱེད་དུ་
དྲངས་ཀྱི་ཡོད། གཏན་ཚིགས་ཀྱི་རང་བཞིན་ཟབ་པའི་ཁྱད་ཆོས་དེ་
ཤིན་ཏུ་དར་ཁྱབ་ཆེ་བའི་ཚེག་བར་དྲུག་མའི་དམངས་གཞས་ཀྱི་ཁྲོད་
དུ་ཡང་ཡོངས་ཁྱབ་ཏུ་གནས་གནས་པ་ཡིན་པའི་རྐྱེན་གྱིས་ངག་རྩོམ་
རྣམ་པ་དེ་གཉིས་ཀྱི་བརྗོད་དོན་ལ་ཡང་མཚུངས་ཆོས་ལྡན་པ་ཆགས་
ཡོད། །
དེ་ཡང་ཚེག་བར་དྲུག་མའི་དམངས་གཞས་ཀྱི་བརྗོད་དོན་ནི་
མང་ཚོགས་ཀྱི་འཚོ་བའི་ཁྱབ་ཁོངས་ཡོངས་རྫོགས་བརྗོད་བྱར་
འདྲེན་པ་ལྟ་བུའི་ནང་དོན་ཕུན་སུམ་ཚོགས་པའི་གླུ་ཚིག་ཅིག་ཡིན་
སྟབས་གཏམ་དཔེ་མང་པོ་ཞིག་ཀྱང་མི་རྣམས་ཀྱི་ཡུན་རིང་འཚོ་
བའི་ལག་ལེན་གྱི་ཞུན་བརྡར་འོག་རང་ཤུགས་སུ་དམངས་གཞས་ཀྱི་
བརྗོད་བྱར་འགྱུར་བ་ཡིན། དཔེར་ན། “ ལོ་གཅིག་སྟོན་ཐོག་ཉེས་ན་
ཉེས་པ་མིན།། ཚེ་གང་གཏན་གྲོགས་ཉེས་ན་ཉེས་པ་ཡིན་་ ( 4)
ཞེས་པའི་དམངས་ཁྲོད་གཏམ་དཔེ་དེ་ཚེག་ཁྱིམ་དྲུག་མའི་དམངས་
གཞས་ནང་འདི་ལྟར་ལེན་པ་སྟེ། “ལོ་གཅིག་ལོ་ཉེས་བྱུང་བར།། བྱུང་
སོང་བསམ་བསམ་མ་གནང་།། ཚེ་གང་གཏན་གྲོགས་ཉེས་ན།། ཉེས་
ལ་ཐག་ཆོད་ཡིན་པ།” （5）གོང་གི་གཏམ་དཔེའི་ཚིག་རྐང་གཉིས་པོ་
དེ་དམངས་གཞས་ཀྱི་ཚིག་སྦྱོར་ནང་ཚིག་རྐང་བཞི་རུ་བགོས་པ་ཙམ་
ལས་ནང་དོན་ཧ་ལམ་ཇི་མ་ཇི་བཞིན་གནས་ཡོད།
168



ལེའུ་བཞི་པ། ཚེག་ཁྱིམ་དྲུག་མའི་དམང ས་གཞས་དང་རྩོམ་རིག་རྣམ་པ་གཞན་གྱི་འབྲེལ་བ་
གཏམ་དཔེའི་བརྗོད་དོན་དམངས་གཞས་ལས་བསྟན་པའི་དཔེ་
མཚོན་འདི་འདྲ་ཉུང་ཉུང་ཡིན་པ་སྟེ་དཔེར་ན། “ ཨོ་རོག་དམར་དད་
ཆེ་ཡང་། དུག་ཚལ་དམར་པོ་མི་ཟ།” （6） ཞེས་པའི་གཏམ་དཔེ་ནི་
དམངས་གཞས་ནང་འདི་འདྲ་ལེན་པ་སྟེ། “མ་གཞི་ཕོ་རོག་ནག་ཆུང་།
དམར་དད་ཚ་པོ་ཡོད་ཀྱང་།། དུག་ཚལ་དམར་པོའི་ཕྱོགས་ལ།།
ལྡིང་སྐོར་རྒྱག་གི་མ་རེད།” （7）ཞེས་པ་ལྟ་བུའོ།། ཡང་དཔེར་ན། “ཨ་
མའི་པང་ལ་སྡོད་དུས་སྐྱིད་མ་བསམས། མི་ཡུལ་གཞན་དུ་སླེབས་
དུས་སེམས་པ་སྐྱོ།།”（8）ཞེས་པའི་གཏམ་དཔེ་ནི་དམངས་གཞས་
ནང་། “ ཨ་མའི་པང་དུ་སྡོད་དུས།། སྐྱིད་པོ་ཡིན་བསམས་མ་བྱུང་།།
མི་ཡི་ཡུལ་དུ་སླེབས་དུས།། ཨ་མ་ཡིད་ལ་འཁོར་བྱུང་།” (9）ཞེས་
ལེན་གྱི་ཡོད། ད་དུང་དཔེ་བཞག་ན། “ནོར་བུ་ལག་ཏུ་ཡོད་དུས་
ནོར་ཉམས་མ་ཆོད།། ནོར་བུ་མི་ལ་ཤོར་དུས་ནོར་ཉམས་ཆོད། (10）
ཅེས་པའི་གཏམ་དཔེ་དེ་དམངས་གཞས་ལས། “ནོར་བུ་རང་ལ་ཡོ
ད་དུས། ནོར་བུའི་ནོར་ཉམས་མ་ཆོད། ནོར་བུ་མི་ལ་ཤོར་དུས།།
སྙིང་རླུང་སྟོད་ལ་འཚངས་བྱུང༌།” (11）ཞེས་ལེན་པ་དང་། “ཞིང་
ལ་སོ་ནམ་བྱས་ནས་རྩམ་པ་སློང་དགོས་ན་གྲོ་དང་སྲན་མའི་ས་བོན་
བཏབ་ནས་ཅི་བྱེད།” (12） ཅེས་པའི་གཏམ་དཔེ་དེ་དམངས་གཞས་
ལས་འདི་ལྟར་ལེན་པ་སྟེ། “མིང་ལ་ཞིང་པ་ཐོགས་ནས།། རྩམ་པ་སློང་
དགོས་བྱུང་ན།། གྲོ་ནས་སྲན་གསུམ་ས་བོན།། བཏབ་དང་མ་བཏབ་
མི་འདུག །”（13）ཅེས་པ་ལ་སོགས་པ་ཧ་ཅང་མང་ངོ་། །
དམངས་ཁྲོད་ཀྱི་གཏམ་དཔེ་དང་ཚེག་ཁྱིམ་དྲུག་མའི་དམངས་
169



དབུས་གཙང་དམངས་གཞས་ལས་ཚེག་ཁྱིམ་དྲུག་མའི་ལུས་ལ་དཔྱད་པ།
གཞས་དབར་དེ་འདྲའི་འབྲེལ་བ་ཞིག་ཆགས་དགོས་པའི་རྒྱུ་རྐྱེན་
གཙོ་བོ་ནི། གཅིག་ནས་ངག་རྩོམ་གྱི་རྣམ་པ་དེ་གཉིས་ཀར་ལུས་ཀྱི་
རྣམ་པ་སྟབས་བདེ་བས་སེམས་ལ་ངེས་བདེ་བ་དང་། བརྗོད་བྱ་ཁུ་
འདུས་པས་མཚོན་དོན་སྙིང་པོར་བསྡུས་པའི་ཁྱད་ཆོས་མཚུངས་
པར་ལྡན་པའི་རྐྱེན་གྱིས་ཡིན་ཞིང་། གཉིས་ནས་ཚེག་བར་དྲུག་
མའི་གཞས་ཚིག་ནི་དམངས་གཞས་ཀྱི་ལུས་ཀྱི་རྣམ་པ་གཞན་དག་
དང་མི་འདྲ་བར་འཆད་གྱེར་གྱི་ཆ་ཤས་གཉིས་ལྡན་ཞིག་ཡིན་པས་
མི་རྣམས་ཀྱིས་དམངས་གཞས་དེ་རིགས་དབྱངས་རྟར་དྲངས་ནས་
ལེན་པ་མ་ཟད་སྐབས་རེ་མི་སྣ་ཕན་ཚུན་གཏེ མ་གླེང་བྱེད་སྐབས་
གླེང་བྱའི་གཏམ་གྱི་དགོས་པར་གཞིགས་ནས་དམངས་གཞས་གང་
རུང་ལུང་འདྲེན་བྱེད་སྲོལ་ཞིག་ཆགས་ཡོད་པའི་རྐྱེན་གྱིས་ཡིན། ད་
དུང་སྣང་ཆུང་མི་རུང་བའི་རྒྱུ་རྐྱེན་ཞིག་ནི་ཚེག་བར་དྲུག་མའི་
དམངས་གཞས་ཀྱི་ནང་དོན་ནི་ཤིན་ཏུ་ཕུན་སུམ་ཚོགས་ཤིང་སྣ་ཁ་
འཛོམ་པས་དམངས་ཁྲོད་ཀྱི་གཏམ་དཔེ་མང་པོ་ཞིག་གི་བརྗོད་དོན་
དེ་དམངས་གཞས་དེ་རིགས་ཀྱི་བརྗོད་བྱར་གྱུར་པའི་རྐྱེན་གྱིས་ཡིན།
དེ་ཡང་དཔེར་ན། “ ལས་ལ་བོང་བུ་སྐྱོང་དཀར།། བསྐོས་སུ་ཚར་
ནས་མེད་པར།། ལྟོ་ལ་ཕུབ་མ་དཀར་པོ།། མ་བཟས་རང་བཟས་
ཐུག་སོང་།།” （14） ཞེས་པའི་དམངས་གཞས་འདི་ནི་ཐོས་པ་ཙམ་
གྱིས་མི་རྣམས་ཀྱིས་རྒྱུན་པར་བེད་སྤྱོད་པའི་ངག་ཐོག་གི་གཏམ་
དཔེ་ “ལས་ལ་བུང་བུ་རྐྱང་དཀར་ལས་མ་བསྐོས་པར་ལྟོ་ལ་སྐམ་སོག་
མ་བཟས་ན་གང་ཟ།” ཞེས་པའི་དོན་དེ་དམངས་གཞས་ཀྱི་བརྗོད་
173



ལེའུ་བཞི་པ། ཚེག་ཁྱིམ་དྲུག་མའི་དམངས་གཞས་དང་རྩོམ་རིག་རྣམ་པ་གཞན་གྱི་འབྲེལ་བ།
--
-
ཀ་
དོན་དུ་དྲངས་པ་ཞིག་ཡིན་པ་གསལ་ཞིང་ཚིག་ངོས་ཁོ་ནར་བལྟས་
ཀྱང་གཏམ་དཔེའི་ལུས་ཀྱི་རྣམ་པ་བསྒྱུར་ནས་ཚེག་བར་དྲུག་མའི་
ཚིགས་བཅད་དུ་བཅོས་པའི་ཁྱད་པར་ཙམ་ལས་གཞན་པའི་དབྱེ་བ་
མེད་པ་མཐོང་ཐུབ། །
ཡང་ཐོག་མར་དམངས་གཞས་ཀྱི་རྣམ་པའི་ཐོག་ནས་དར་བའི་
གླུ་ཚིག་འགའ་ཞིག་ནི་ལུས་ཀྱི་རྣམ་པ་རང་འཇགས་སུ་གནས་ཀྱང་
མི་སྣ་ཕན་ཚུན་གྱི་གཏམ་གླེང་ནང་ཐད་ཀར་དྲངས་ནས་བརྗོད་པའི་
ཚེ་གཏམ་དཔེ་དང་ཁྱད་ཆོས་ཡོངས་སུ་མཚུངས་པའི་ཚིགས་བཅད་
ཀྱི་རྣམ་པར་གྱུར་བའི་རིགས་ཤིག་ཀྱང་ཡོད་པས་ན་དམངས་གཞས་
ཀྱིས་གཏམ་དཔེའི་ཚབ་བྱེད་པའི་སྣང་ཚུལ་ནི་རྒྱུན་གཏན་གྱི་འཚོ་
བའི་ནང་དུ་རྟག་པར་མཐོང་རྒྱུ་ཡོད་པ་ཞིག་ཡིན། དེ་ཡང་ང་ཚོས་
འཚོ་བ་དངོས་ཀྱི་དཔེ་མཚོན་ཐོག་ནས་གཏམ་དཔེའི་བྱེད་ནུས་ལྡན་
པའི་དམངས་གཞས་ཀྱི་ཁྱད་ཆོས་དེ་འཚོ་བ་དངོས་ནང་ཇི་ལྟར་
མངོན་ཚུལ་གསལ་བཤད་རགས་ཙམ་བྱས་ན། ༣ ཕལ་པའི་ཁྱིམ་
ཚང་གི་སྐྱིད་སྡུག་ ལས། “ རྨོ་བོ་བདེ་སྒྲོན་གྱིས་ ་ཨུ་ཡོན་ངག་
དབང་ལགས། ཁྱེད་རང་ཚོས་བལྟས་ན་ང་ཚོའི་ཁྱིམ་ཚང་འདི་བཀྲ་
ཤིས་པོ་དང་ཕུན་སུམ་ཚོགས་པོ་ཞིག་ཏུ་གཟིགས་ཀྱི་ཡོད་ཀྱི་རེད།
འོན་ཀྱང་དེ་ནི། རྒྱུ་ལམ་འགྲུལ་པས་བལྟས་ན།། ཆོ་ལོ་ཉི་མ་དྲོ་བ།།
ཆོ་ལོ་ང་རས་བལྟས་ན།། བྲག་ལ་ལྷགས་པ་སྡང་བ།། ཞེས་པ་ལྟར་
རེད། ད་ཡིན་ན་བརྙས་བཅོས་དང་སྡུག་གཅོད་འདི་ལྟ་བུ་ང་རྒན་
འཁོགས་ཀྱི་སྐལ་པས་འདྲོངས་ཀྱང་རྩིབ་མས་འདྲོངས་ཐུབ་པ་མི་
171



དབུས་གཙང་དམངས་གཞས་ལས་ཚེག་ཁྱིམ་དྲུག་མའི་ལུས་ལ་དཔྱད་པ།
འདུག དེའི་ཁར་བརྟེན་ས་མེད་པའི་བུ་མོ་འདིས་སྡུག་པོ་མྱོང་མྱོང་
མོའི་ལོ་ཚོད་དང་མཉམ་པའི་བྱིས་པ་སུས་ཀྱང་མྱངས་ཡོད་དམ། ཨུ་
ཡོན་ལགས། ཁྱེད་རང་རྣམ་པ་དབུ་ཁྲིད་ལ་སྐུ་ཁག་ཡོད་པ་མ་རེད།
འོན་ཀྱང་ང་ཚོ་ཡང་གལ་སྲིད་ཨུ་ཚུགས་ཡུན་རིང་དྲགས་ན་རྡོ་ལ་
སྤྱིན་སྦྱར་ཡིན་པས་དགོངས་པ་བཞེས་དང་།” ཞེས་སྨྲས། （15)ཞེས་
པའི་སྐད་ཆ་དུམ་བུ་དེ་ནི་བརྩམས་སྒྲུང་དེའི་ནང་གི་མི་སྣ་གཙོ་བོའི་
གྲས་ཡིན་པའི་རྨོ་བོ་བདེ་སྒྲོན་དང་ཁོང་གི་བུའི་མནའ་མ་འཆི་མེད་
དབང་མོ་གཉིས་ཁྱིམ་ཚང་གཅིག་ནང་མ་འཆམས་པར་བརྟེན་གོང་
རིམ་གྱི་འགོ་ཁྲིད་ནས་ཁ་བརྡ་དང་འདུམ་འགྲིག་བྱེད་པར་སླེབས་
པའི་སྐབས་རྨོ་བོ་བདེ་སྒྲོན་ནས་ཨུ་ཡོན་ངག་དབང་ལ་རང་ཉིད་
མནའ་མ་དེ་དང་ཁྱིམ་ཚང་གཅིག་ནང་རྩ་བ་ནས་འཆམ་ཐབས་མེད་
པའི་ལྟ་སྟངས་དེ་སྙན་སེང་ཞུས་པའི་གཏམ་གླེང་ཞིག་ཡིན། གོང་
གསལ་གྱི་མི་སྣའི་གཏམ་གླེང་དེའི་ནང་དམངས་གཞས་ཚན་པ་ཞིག་
དང་གཏམ་དཔེ་གཉིས་དྲངས་ཡོད་ཅིང་སྐད་ཆ་དུམ་བུ་དེའི་ནང་
དྲངས་པའི་དམངས་གཞས་དེ་ནི་གཏམ་དཔེ་རྣལ་མ་དེ་གཉིས་དང་
རྦད་དེ་མཚུངས་པར་སྐད་ཆའི་བརྗོད་འགྲོས་ལ་འོས་ཤིང་འཚམས་
པ་མ་ཟད་གནད་དུ་འཁེལ་ཞིང་འབྲེལ་ཆགས་པ་ཞིག་བྱུང་ཡོད།
གལ་ཏེ་ཚེག་ཁྱིམ་དྲུག་མའི་དམངས་གཞས་ལ་ཚིག་སྦྱོར་གཅིག་སྡུད་
ཚེ་ལ་ཟོར་ཡང་བས་ཡིད་ལ་ངེས་བདེ་བ་མ་ཟད་འཆད་གྱེར་གཉིས་
ལྡན་གྱི་དམིགས་བསལ་ཁྱད་ཆོས་དེ་འདྲ་ཞིག་མེད་ན་ཚད་མཐོའི་
ཉིང་བསྡུས་ཅན་གྱི་གཏམ་དཔེ་དེ་དག་གི་གོ་སར་ཆ་མཚུངས་སུ་ག་
172



ལེའུ་བཞི་པ། ཚེག་ཁྱིམ་དྲུག་མའི་དམངས་གཞས་དང་རྩོམ་རིག་རྣམ་པ་གཞན་གྱི་འབྲེལ་བ་
ལ་གནས་ཐུབ། ཡང་དཔེར་ན་གོང་གི་བརྩམས་སྒྲུང་དེ་ལས།
ས་རླུང་རྟ་དར་བའི་དུས་སུ།། ལྷ་ལས་བླ་མ་བཟང་བ། རླུང་རྟ་ཆག་
པའི་དུས་སུ།། ཁྱི་ལས་ཞུམ་བུ་སྡང་བ།།་ ཞེས་པ་ནི་དངོས་གནས་
དོན་མེད་ན་དཔེ་མེད་ཅེས་པ་རང་རེད། སྟོན་ལས་བྲེལ་བ་ཆེ་བའི་
ཁར་ཕུན་ཚོགས་གནས་དབྱུང་བཏང་བའི་སེམས་སྡུག་གི་ཁུར་པོས་
ཚེ་བརྟན་ལྷ་མོའི་ལུས་སེམས་གཉིས་མནར་བ་དང་གཟུགས་གཞི་གློ་
བུར་དུ་རྒུད་པས་སྦྲུམ་ནས་ཟླ་བ་གཉིས་ལྷག་ཙམ་ལས་མ་སོང་བའི་
ཕྲུ་གུ་ཤོར་ནས་གཟའ་འཁོར་གཅིག་ཙམ་ཉལ་སར་ལུས།” (16) རྗོད་
ཚིག་འདིའི་ནང་དྲངས་པའི་དམངས་གཞས་དེ་ནི་སྒྲུང་དེའི་མི་སྣ་
གཙོ་བོ་ཚེ་བརྟན་ལྷ་མོའི་ཆག་སྒོ་ཉིས་བརྩེགས་འཁེལ་བའི་དོན་དེ་
ལ་དམིགས་ནས་བཀོད་ཡོད་པས་ཟ་ཕྲུག་ལངས་སར་འཕུར་ཐུབ་པ་
ལྟ་བུའི་དཔེ་སྟོན་གྱི་བྱེད་ནུས་ཐོན་ཡོད། །
ཚེག་བར་དྲུག་མའི་དམངས་གཞས་ལ་དམིགས་བསལ་ཁྱད་
ཆོས་དེ་འདྲ་ཞིག་ཡོད་སྟབས་ད་གཟོད་དམངས་གཞས་མང་པོ་ཞིག་
མི་རྣམས་ཀྱིས་ཐད་ཀར་སྐད་ཆའི་བརྗོད་འགྲོས་ཀྱི་ནང་དུ་དྲངས་
ནས་གཏམ་དཔེར་ངོས་འཛིན་བྱས་ཏེ་སྤྱོད་ཀྱི་ཡོད་ཅིང་། ཐ་ན་
ཐོག་མའི་དུས་སུ་དམངས་གཞས་ཀྱི་རྣམ་པའི་ཐོག་ནས་དར་བའི་
ཚེག་ཁྱིམ་དྲུག་མའི་ཚིགས་བཅད་འགའ་ཞིག་ནི་ལོ་ཟླའི་འཕེལ་རིམ་
དང་བསྟུན་ནས་ཚད་ལྡན་གྱི་གཏམ་དཔེར་བརྩིས་པ་ཡང་ཡོད།
དཔེར་ན། 《བོད་ཀྱི་གཏམ་དཔེ་ཕྱོགས་བསྒྲིགས་》ལས། “བསམ་བློ་
བཏང་བའི་གད་མོ།། རང་སྐྱོན་མིན་ན་གང་ཡིན།། མི་ལ་བལྟས་
173



དབུས་གཙང་དམངས་གཞས་ལས་ཚེག་ཁྱིམ་དྲུག་མའི་ལུས་ལ་དཔྱད་པ།
པའི་གད་མོ།། འཕྱ་ལད་མིན་ན་གང་ཡིན།། " （17） ཞེས་པ་དང་།
ཡང་དཔེར་ན། “ཡོད་པ་རྟ་ལ་དོམ་དོམ།། གཅིག་གིས་མ་ཚད་
གཉིས་བརྩེགས།། མེད་པ་བོང་བུའི་དཀར་བརྩེགས།། མེད་པའི་
ཐོག་ལ་ལྷན་པ།།” (18）ཞེས་དྲངས་ཡོད་པ་ལྟ་བུའོ། ། །
ང་ཚོས་གོང་གི་དཔེ་གཞི་དེ་དག་ལས་མཐོང་ཐུབ་པར་ཚེག་ཁྱིམ་
དྲུག་མའི་དམངས་གཞས་དང་གཏམ་དཔེ འི་ད བར་གཅིག་ལ་
གཅིག་རྟེན་གྱི་འབྲེལ་བ་ཞིག་ཆགས་ཡོད་ཅིང་དེ་འདྲའི་འབྲེལ་བ་
དེ་ཡང་གཙོ་བོ་ཚེག་བར་དྲུག་མའི་དམངས་གཞས་རང་ངོས་ཀྱི་
དགེ་མཚན་ཉིད་ལས་བྱུང་བའམ་དམངས་གཞས་ཀྱིས་གཏམ་
དཔེར་ཐེབས་པའི་ཤུགས་རྐྱེན་ལས་བྱུང་བ་ཞིག་ཡིན་ནོ། ། དེས་ན་
འཆད་གྱེར་ཟུང་ལྡན་གྱི་ཁྱད་ཆོས་ལྡན་པའི་དམངས་གཞས་དེ་
རིགས་ནི་གཅིག་གོ་ཉིས་ཆོད་ཀྱི་བྱེད་ནུས་ལྡན་པའི་དམངས་ཁྲོད་
ངག་རྩོམ་གྱི་རྣམ་པ་གལ་ཆེན་ཞིག་ཡིན་པ་ཧ་ཅང་གསལ་ལོ། །
གསུམ་པ། ཚེག་ཁྱིམ་དྲུག་མའི་དམངས་གཞས་དང་
བརྩམས་སྒྲུང་དབར་གྱི་འབྲེལ་བ།
ཚེག་ཁྱིམ་དྲུག་མའི་དམངས་གཞས་ནི་དབུས་གཙང་དམངས་
གཞས་ཀྱི་མཚོན་བྱེད་གལ་ཆེན་ཞིག་ཡིན་སྟབས་མི་རྣམས་ཀྱི་རྒྱུན་
གཏན་འཚོ་བའི་ནང་ངག་རྩོམ་རྣམ་པ་དེ་ནི་རྟག་ཏུ་འགྲོགས་པའི་
ཡིད་མཐུན་བརྩེ་གྲོགས་ཤིག་དང་འདྲ་བར་འབྲལ་མེད་དུ་གནས་
ཡོད་པ་སྟེ། དགའ་སྤྲོའི་འདུ་ལོང་འཕྱུར་བའི་དུས་སྟོན་གྱི་གནས་
174



ལེའུ་བཞི་པ། ཚེག་ཁྱིམ་དྲུག་མའི་དམངས་གཞས་དང་རྩོམ་རིག་རྣམ་པ་གཞན་གྱི་འབྲེལ་བ་
སྐབས་སམ་ཡང་ན་དཀའ་ཚེགས་ལས་ལ་འབུངས་པའི་ལས་ཡུལ་གྱི་
དོ་ར་སོགས་གང་སར་དམངས་གཞས་དེ་རིགས་ནི་རྒྱུན་དུ་ལེན་ཞིང་།
ད་དུང་སྐྱེས་པ་དང་བུད་མེད་ཀྱི་མཛའ་གཅུགས་མཚོན་པའི་སེམས་
ཁོང་གི་གླུ་སྒྲ་དང་། ཁེར་གནས་རང་སེམས་གདུང་བའི་མི་ཡུལ་གྱི་
སྐྱོ་གླུ། དེ་བཞིན་ལ་ཁའི་རྫི་བོ་རྒད་པོའི་རང་གོམས་ཀྱི་ཤུ་གླུ་དང་།
རང་སེམས་གཡོ་ལྷད་མེད་པའི་བྱིས་པའི་གླུ་དབྱངས་སོགས་གླུ་སྣ་
རིགས་གང་ཞིག་བླངས་ཀྱང་ཚེག་བར་དྲུག་མའི་ལུས་ལ་མ་བརྟེན་
པའི་གླུ་ཚིག་རིགས་ཧ་ལམ་མཐོང་དཀོན་པ་ཞིག་ཡིན། དེར་བརྟེན་
ཚིགས་བཅད་ཀྱི་རྣམ་པ་དེ་ནི་དབུས་གཙང་ཁུལ་འདིར་རྒྱ་ཆེའི་
ངལ་རྩོལ་མི་དམངས་ཀྱི་རྒྱུན་གཏན་འཚོ་བའི་གནས་དུས་གང་སར་
ཡོངས་སུ་སིམས་པའི་གླུ་ཚིག་ཤིག་ཡིན་ནོ།། ཚིགས་བཅད་ཀྱི་རྣམ་
པ་དེར་ཁྱབ་ཆེ་ལ་གཏིང་ཟབ་པའི་ཁྱད་ཆོས་དེ་འདྲ་ཞིག་ལྡན་སྟབས་
དབུས་གཙང་ཁུལ་གྱི་དམངས་སྒྲུང་གི་ནང་དུ་ལེན་པའི་གླུ་ཚིག་
རིགས་ལས་མཐོང་ཐོས་མང་ཤོས་ཀྱི་གླུ་ཚིག་ནི་ཚེག་བར་དྲུག་མའི་
ལུས་ཅན་ཡིན་པ་གོང་དུ་གླེང་ཟིན་པ་ལྟར་རོ། །
དེ་བས་ཀྱང་དོ་སྣང་བྱེད་དགོས་པ་ཞིག་ནི་དེང་རབས་ཐོན་དང་
ཐོན་མུས་ཡིན་པའི་བརྩམས་སྒྲུང་མང་པོའི་ནང་ཚིགས་བཅད་ཀྱི་
རྣམ་པ་དེ་ལ་བརྟེན་ནས་བརྩམས་པའི་གླུ་ཚིག་གང་མང་མཐོང་རྒྱུ་
ཡོད་པ་མ་ཟད་ཐ་ན་ཡི་གེ་མི་ཤེས་པའི་མང་ཚོགས་ཀྱི་ངག་ནས་བྱུང་
བའི་དམངས་གཞས་དེ་རིགས་རྩོམ་པ་པོས་བརྩམས་སྒྲུང་གི་ནང་ཇི་
བཞིན་དྲངས་པ་ཡང་མང་པོ་ཡོད། དཔེར་ན་བོད་ཀྱི་དེང་དུས་ཀྱི་
175



དབུས་གཙང་དམངས་གཞས་ལས་ཚེག་ཁྱིམ་དྲུག་མའི་ལུས་ལ་དཔྱད་པ།
རྩོམ་པ་པོ་གྲགས་ཅན་བཀྲ་ཤིས་དཔལ་ལྡན་གྱིས་མཛད་པ འི་
བརྩམས་སྒྲུང༌ 《རྒྱུད་སྐུད་སྟེང་གི་རྣམ་ཤེས་》ཞེས་པའི་ནང་གི་མི་སྣ་
གཙོ་བོ་རྣམ་རྒྱལ་ཕུན་ཚོགས་དང་པད་སྒྲོན་གྱིས་བཏང་བའི་མཛའ་
གཞས་ཀྱི་གླུ་ཚིག་འདི་ལྟར་འཁོད་པ་སྟེ། “ “ཁམ་བུ་ཁ་ལ་ཞིམ་པ།། མེ་
ཏོག་མིག་ལ་མཛེས་པ།། དོ་ནུ བ་ཁམ་སྡོང་འོག་ཏུ།། བཞུགས་
བཞག་བྱེད་རྒྱུ་བྱུང་ན།། རྣམ་རྒྱལ་ཕུན་ཚོགས་ཀྱིས་སྒྲ་སྙན་དཀྲོལ་
བཞིན་ཁ་ནས་དེ་ལྟར་བཏང་། པད་སྒྲོན་གྱིས། གསེར་གྱི་ཚིགས་
ཁེབས་ཕྲ་ལ།། སྔོ་ལེ་ལེན་པོ་ཨེ་ཡོད། རིན་ཆེན་ཕྲ་རྒྱག་སྒང་ལ།།
ཤིང་ཕོར་ལེན་པོ་ཨེ་ཡོད། རྣམ་རྒྱལ་ཕུན་ཚོགས་ཀྱིས། བྲག་གཡང་
མཐོན་པོའི་རྩེ་ཡི།། ཆོ་ལོ་སྐྱུར་མོ་མི་ཟ།། དེ་ལས་ཞིང་ཆུང་སྟེང་གི། ལ་
ཕུག་ཁ་ལོ་ཞིམ་པས།། པད་སྒྲོན་གྱིས། “ཐུགས་སེམས་འཁྲུལ་བ་མ་ག
ནང་།། གསེར་བྱ་ངང་པའི་རྒྱལ་པོ། ཡར་འབྲོག་གཡུ་མཚོ་བཞག་
ནས།། ཀོ་དོང་ནང་ལ་མ་ཕེབས།། རྣམ་རྒྱལ་ཕུན་ཚོགས་ཀྱིས།
་སེམས་པས་ཁམ་སྡོང་བཏབ་པས།། ལས་ལ་མེ་ཏོག་ཤར་སོང་།།
འབྲས་བུ་མ་སྨིན་བར་དུ།། སད་དང་སེར་བ་མ་གཏོང་།། པད་སྒྲོན་
གྱིས། སེ་བ་ལགས་ད་དྲག་པ།། རྒྱུ བ་རི་བྲག་ལ་བཅོལ་ཡོད།།
སྡུག་ན་སེ་འབྲུ་སྡུག་པས།། རྫ་མོའི་རོང་ལ་ཟགས་ཡོང་།། རྣམ་རྒྱལ་
ཕུན་ཚོགས་ཀྱིས། “ཨ་ཙི་བཀའ་བཀྱོན་མ་གནང་།། སྙིང་སྙིང་མེ་ཏོག་
ལྷ་མཛེས། བྱང་ཐང་ཐབ་རྡོ་གསུམ་ལ།། མཐོ་དམན་ག་རེ་ཡོག་
རས། ཁོང་གཉིས་ཀྱིས་དེ་ལྟར་སྒྲ་སྙན་དཀྲོལ་ཞིང་གླུ་བླངས།” (19)
གོང་གསལ་གླུ་ཚིག་དེ་རྣམས་ནི་ཧ་ལམ་མང་ཚོགས་ཀྱི་ངག་རྒྱུན་དུ་
76



ལེའུ་བཞི་པ། ཚེག་ཁྱིམ་དྲུག་མའི་དམངས་གཞས་དང་རྩོམ་རིག་རྣམ་པ་གཞན་གྱི་འབྲེལ་བ།
ཇི་ལྟར་ཡོད་པ་དེ་ལྟར་འཁོད་ཡོད། དེ་འདྲའི་སྣང་ཚུལ་ཐོན་
དགོས་པའི་རྒྱུ་རྐྱེན་ལ་དབྱེ་ཞིབ་མདོ་ཙམ་བྱ་དགོས་པ་གལ་ཆེ་བས་
འདིར་སྔོན་ལ་འབྲེལ་ཡོད་ཀྱི་རྩོམ་ལུས་དང་གཤིབ་བསྡུར་བགྱིས་ཏེ་
རོབ་ཙམ་དཔྱད་ན།
དེ་ཡང་མི་རི ག ས་གང་འདྲ་ཞིག་ཡིན་ཀྱང་བརྩམས་སྒྲུང་ནི་
དམངས་སྒྲུང་ལས་བྱུང་ཕྱི་བ་ཡིན་པ་ནི་སྤྱི་མཐུན་གྱི་སྣང་ཚུལ་ཞིག་
ཡིན། དམངས་སྒྲུང་འཆད་སྤེལ་གྱི་ལོ་རྒྱུས་རིང་ལ་ལག་ལེན་ཟབ་
པའི་མི་རིགས་ཤིག་ཡིན་ན་བརྩམས་སྒྲུང་ཀྱང་དེ་རྩིས་ཀྱིས་བྱུང་སྔ་
བ་ཡིན། རང་ཅག་བོད་མི་རིགས་ཀྱང་རྩོམ་པ་པོ་སྒེར་གྱིས་
བརྩམས་པའི་བརྩམས་སྒྲུང་ཅུང་དར་སྔ་བའི་མི་རིགས་ཤིག་ཡིན་པ་
ལ་བསྙོན་དུ་མེད་ཅིང་དེ་འདྲའི་འབྲས་བཟང་ཐོབ་ཐུབ་པའི་རྒྱུ་རྐྱེན་
ནི་སྣ་ཚོགས་ཤིག་ཡོད་ཀྱང་གཙོ་བོ་ནི་དམངས་ཁྲོད་དུ་དམངས་སྒྲུང་
གསར་རྩོམ་དང་འཆད་སྤེལ་བྱེད་པའི་ལག་ལེན་ཕུན་སུམ་ཚོགས་པ་
ཞིག་སྔ་མོ་ཞིག་ནས་དར་ཡོད་སྟབས་བརྩམས་སྒྲུང་གསར་རྩོམ་ལ་
དགོས་ངེས་ཀྱི་ཆ་རྐྱེན་མང་པོ་ཞིག་སྔ་ས་ནས་བསགས་ཟིན་པ་དེ་རྒྱུ་
རྐྱེན་གཙོ་བོ་ཞིག་རེད་སྙམ། “དེང་སང་གི་དུས་སུ་ཡང་དམངས་
ཁྲོད་སྒྲུང་གཏམ་གྱིས་སྔར་རྒྱུན་ལྟར་བརྗོད་དོན་དང༌། སྣང་བརྙན།
བྱུང་རིམ། གནས་དུས། སྐད་ཆ། དེ་བཞིན་ཚུལ་སྤྱོད་རིན་ཐང་
དང་། མཛེས་རྟོག་ཉམས་སྣང་སོགས་ཀྱི་ཐད་ནས་རྩོམ་པ་པོའི་རྩོམ་
རིག་དང་གོ་བདེའི་རྩོམ་རིག་ལ་བླངས་ན་འཛད་མཐའ་མེད་པའི་
འཚོ་བཅུད་འཛོམ་པོ་ཞིག་མཁོ་སྤྲོད་བྱེད་ཀྱི་ཡོད།” （20） དེར་བརྟེན་
177



དབུས་གཙང་དམངས་གཞས་ལས་ཚེག་ཁྱིམ་དྲུག་མའི་ལུས་ལ་དཔྱད་པ།
དེང་དུས་གསར་དུ་བརྩམས་པའི་བརྩམས་སྒྲུང་གི་ཚིག་སྦྱོར་ཁྲོད་
ཚེག་ཁྱིམ་དྲུག་མའི་དམངས་གཞས་མང་དུ་འཁོད་པ་དེ་ཡང་
དམངས་ཁྲོད་ངག་སྒྲུང་གི་ཤུགས་རྐྱེན་འོག་རྩོམ་པ་པོ་རྣམས་ཀྱིས་
བརྩམས་སྒྲུང་འབྲི་སྐབས་ཀྱང་མུ་མཐུད་དམངས་སྒྲུང་གི་རྩོམ་སྲོལ་
རྒྱུན་འཛིན་བྱས་པའི་རྟགས་མཚན་ནམ་མཚོན་བྱེད་གལ་ཆེན་ཞིག་
ཡིན། ལྷག་པར་དུ་དབུས་གཙང་ཞིང་ཁུལ་གྱི་སྤྱི་ཚོགས་ཀྱི་འཚོ་བ་
བརྗོད་དོན་དུ་བྱས་ཤིང་དངོས་ཡོད་རིང་ལུགས་ཀྱི་རྩོམ་ཐབས་སྤྱད་
པའི་དེང་དུས་ཀྱི་བརྩམས་སྒྲུང་དེ་དག་གི་ཚིག་སྦྱོར་ཁྲོད་དམངས་
སྒྲུང་དང་འདྲ་བར་ཚེག་བར་དྲུག་མའི་རྣམ་པ་ཅན་གྱི་ཚིགས་
བཅད་དེ་རིགས་སྤྱོད་ཚད་དེ་བས་མང་བ་ཡིན་ཏེ། དཔེར་ན་
དཔལ་འབྱོར་ལགས་ཀྱིས་བརྩམས་པའི་བོད་ཀྱི་དེང་རབས་ཀྱི་
བརྩམས་སྒྲུང་རིང་གྲས་ （གཙུག་གཡུ་ཡི་ནང་དུ་འཁོད་པའི་གླུ་ཚིག་
ཚང་མ་ཚེག་བར་དྲུག་མའི་དམངས་གཞས་ཁོ་ན་ཡིན་པ་ལྟ་བུའོ། །
རྒྱུ་མཚན་དེ་དག་ལ་བརྟེན་ནས་ང་ཚོས་འདི་ལྟར་བཤད་ཆོག་པ་
སྟེ་དེང་དུས་ཀྱི་བརྩམས་སྒྲུང་མང་པོའི་ནང་ཚེག་བར་དྲུག་མའི་
དམངས་གཞས་ཐོན་མང་བ་ནི་ཚད་གཞི་ངེས་གཏན་ཞིག་ནས་
བཤད་ན་དམངས་ཁྲོད་སྒྲུང་གཏམ་གྱི་ཤུགས་རྐྱེན་ཐེབས་ནས་དེའི་
ལེགས་ཆ་རྒྱུན་འཛིན་བྱས་པ་ལས་བྱུང་བ་ཡིན། འོ་ན་དེ་ནི་དམངས་
སྒྲུང་གི་དགེ་མཚན་དང་འབྲེལ་བ་ལས་དམངས་གཞས་དང་ཐད་
ཀའི་འབྲེལ་བ་མེད་སྙམ་ན་མི་འགྲིག་སྟེ་དེ་ཙམ་གྱིས་ཚེག་བར་དྲུག་
མའི་དམངས་གཞས་དང་བརྩམས་སྒྲུང་དབར་གྱི་འབྲེལ་བར་
178



ལེའུ་བཞི་པ། ཚེག་ཁྱིམ་དྲུག་མའི་དམངས་གཞས་དང་རྩོམ་རིག་རྣམ་པ་གཞན་གྱི་འབྲེལ་བ།
གནད་སྨིན་གྱི་གོ་བ་ཞིག་ད་དུང་ལོན་མེད་པ་གསལ་པོ་ཡིན།
དེའི་ཐད་ང་ཚོས་ད་དུང་བསམས་གཞིགས་བྱེད་དགོས་པའི་རྒྱུ་
རྐྱེན་གཞན་ཞིག་ཡོད་པ་ནི་ཚེག་བར་དྲུག་མའི་དམངས་གཞས་རང་
ངོས་ལ་རག་ལས་ཡོད། དེ་ཡང་ “རྩོམ་རིག་སྒྱུ་རྩལ་གྱི་འབྱུང་གཞི་ནི་
སྤྱི་ཚོགས་ཀྱི་འཚོ་བ་དེ་ཡིན་པ་དང་། རྩོམ་རིག་གསར་རྩོམ་ནི་སྤྱི་
ཚོགས་ཀྱི་འཚོ་བའི་ནང་ཐོན་པའི་བྱ་དངོས་རྣམས་སྙིང་བསྡུས་དང་
གདམ་གསེས་བྱས་པ་ལས་བྱུང་བ་ཞིག་ཀྱང་རེད།” (21） དབུས་
གཙང་ཁུལ་གྱི་ཡུལ་ལུང་སྤྱི་དང་ལྷག་པར་ཞིང་ཁུལ་དུ་ས་དར་རྡོ་
དར་དུ་གྱུར་པའི་ཚེག་ཁྱིམ་དྲུག་མའི་དམངས་གཞས་ཀྱང་མི་རྣམས་
ཀྱི་འཚོ་བའི་ནང་ཐོན་པའི་བྱ་དངོས་ཤིག་ཡིན་པས་ཚིགས་བཅད་
ཀྱི་རྣམ་པ་དེ་ཞིང་ཁུལ་གྱི་འཚོ་བ་བརྗོད་བྱར་བྱས་པའི་བརྩམས་སྒྲུང་
ནང་ཐོན་པ་དེ་ཡང་རྩོམ་པ་པོས་འཚོ་བ་དངོས་ཀྱི་དོན་དངོས་ལ་
སྙིང་བསྡུས་དང་གདམ་གསེས་བྱས་པ་ལས་བྱུང་བ་ཞིག་ཡིན། གལ་
ཏེ་འདི་ལྟར་སྨྲས་ན་སྐྱེ་བོ་མང་པོ་ཞིག་གི་སེམས་ལ་རང་བཞིན་དུ་རྩོ
མ་ཡིག་གི་བརྗོད་དོན་ནང་དམངས་གཞས་ཀྱི་རིགས་གང་ཞིག་
འདྲེན་མིན་དེ་གཙོ་བོ་རྩོམ་པ་པོའི་འདོད་མོས་ཡིན་པ་ལས་ཚེག་
བར་དྲུག་མའི་དམངས་གཞས་ཀྱི་བྱེད་ནུས་ལ་འབྲེལ་བ་མི་འདུག་
སྙམ་སྲིད་མོད་དེ་ཡང་ཆ་ཚང་བའི་ལྟ་སྟངས་ཤིག་ག་ལ་ཡིན་ཏེ་མ་
ཡིན་ནོ། །
གོང་དུ་བཤད་པ་ལྟར་ཚེག་བར་དྲུག་མའི་དམངས་གཞས་ནི་
དབུས་གཙང་ཁུལ་གྱི་མི་རྣམས་ཀྱི་འཚོ་བའི་ཁྱབ་ཁོངས་གང་སར་
|79



དབུས་གཙང་དམངས་གཞས་ལས་ཚེག་ཁྱིམ་དྲུག་མའི་ལུས་ལ་དཔྱད་པ།
འབྲེལ་བའི་དམངས་གཞས་ཤིག་ཡིན་པས་གལ་སྲིད་འཚོ་བའི་
ཉམས་ཀྱིས་ཕྱུག་པའི་དམངས་གཞས་དེ་འདྲ་ཞིག་དབུས་གཙང་
ཁུལ་གྱི་སྤྱི་ཚོགས་འཚོ་བ་མཚོན་པའི་བརྩམས་སྒྲུང་དང་ལྷག་པར་
དུ་བརྩམས་སྒྲུང་རིང་གྲས་དག་གི་བརྗོད་དོན་དུ་མ་དྲངས་ན་དེ་ནི་
རང་ཤུགས་སུ་བརྩམས་སྒྲུང་གང་དེའི་ཞན་ཆར་འགྱུར་སྲིད། དེར་
བརྟེན་དབུས་གཙང་ཁུལ་གྱི་སྤྱི་ཚོགས་ཁོར་ཡུག་རྒྱབ་ལྗོངས་སུ་བྱས་
པ འི་བརྩམས་སྒྲུང་ཞིག་ཡིན་ཕྱིན་ཚེག་བར་དྲུག་མའི་དམངས་
གཞས་ནི་རྩོམ་ཡིག་གི་བརྗོད་དོན་ལ་འཚོ་བ་དངོས་ཀྱི་བདེན་སྣང་
འདྲེན་པའི་གྲུབ་ཆ་གལ་ཆེན་ཞིག་ཆགས་ཡོད། དམངས་གཞས་ཀྱི་
རྣམ་པ་དེ་རྗོད་ཚིག་གི་དཀྱུས་སུ་དྲངས་པས་གཅིག་ནས་མི་རྣམས་
ལ་མངོན་མངོན་རྗེན་རྗེན་གྱི་འཚོ་བའི་བདེན་པ་ཞིག་འབྱིན་ཐུབ་
པའི་གྲོགས་སུ་གྱུར་ཅིང་། གཉིས་ནས་མི་སྣ་གང་རུང་གི་གཟུགས་
བརྙན་གསར་སྐྲུན་ལ་རམ་འདེགས་བྱ་ཐུབ། དཔེར་ན། “ ནམ་
མཁའ་དྭངས་ཤིང་ཁ་ཁུ་སིམ་པའི་ཞོགས་པ་ཞིག་ལ་བུ་དཔལ་ལྡན་
རྣམ་ཀུན་ལྟར་ཁྲོན་པ་ནས་ཆུ་ལེན་པར་འགྲོ་སྐབས་སུ། གློ་བུར་དུ་
དལ་ཞིང་འཇམ་ལ་མགྲིན་ཁུག་དང་ལྡན་པའི་སྙན་འཇེབས་ཀྱི་གླུ་སྒྲ་
ཞིག་ལྷང་ལྷང་དུ་ཐོས། བུ་དཔལ་ལྡན་ནི་སྙན་པའི་གདངས་ཀྱིས་
ཡིད་དབང་འཕྲོག་ཅིང་རོ་བཅུད་དང་ལྡན་པའི་ཚིག་ལ་ཡིད་གཟབ་
ཀྱིས་ཉན་དུས་གཞས་ཚིག་ནི་འདི་ལྟ་སྟེ། ཉི་མ་ནམ་མཁར་ཤར་
ཡང་།། དྲོད་ལ་བཏང་སྙོམས་མི་འདུག ། འོད་ཟེར་གཞན་ལ་འཕྲོ་
འཕྲོ།། ང་ལ་འཕྲོ་རྒྱུ་མི་འདུག ། ལྟོ་གོས་རང་གིས་བཙལ་ཡོད།།
180



ལེའུ་བཞི་པ། ཚེག་ཁྱིམ་དྲུག་མའི་དམངས་གཞས་དང་རྩོམ་རིག་རྣམ་པ་གཞན་གྱི་འབྲེལ་བ།
ལས་འབྲས་སེམས་ཀྱིས་བསྲུངས་ཡོད།། ནམ་མཁའི་བླ་མ་དཀོན་
མཆོག ། མི་ཚེའི་མདོག་ལ་གཟིགས་དང་།། ཟད་འབྲས་ལུས་ལ་
ཐོན་སོང་།། སེམས་ལ་སྡུག་བསྔལ་ཞུགས་སོང་།། ཉམ་ཆུང་སྙིང་
རྗེའི་ཡུལ་ལ།། མི་ཚེས་ཀྱག་ཀྱག་མ་གནང་།། ལྟོ་གོས་གཏམ་གསུམ་
ནང་ནས།། གཅིག་རང་བྱུང་རོགས་བྱས་ན། མི་དང་འདྲ་བའི་རྒྱུས་
རྒྱས།། བྱུང་ན་བསམ་པ་མི་འདུག ། དལ་རྟེན་མི་ལུས་ཐོབ་ནས།།
ཡོང་རྒྱུ་འདི་ལས་མེད་ན།། འཇིག་རྟེན་མི་ཡི་ཡུལ་ལ།། ཞེན་ཆགས་
བྱས་ནས་གང་ཡོང་།། ཞེས་སྙན་འཇེབས་གདངས་ཀྱིས་དྲངས་པའི་
སྐྱོ་གླུ་ཞིག་ལེན….（22） ཞེས་པའི་གླུ་ཚིག་དེ་ནི་ གཙུག་གཡུ་ཡི་
ནང་གི་མི་སྣ་གཙོ་བོའི་གྲས་ཡིན་པའི་བུ་མོ་བདེ་སྐྱིད་ཀྱིས་བཏང་
བའི་གླུ་ཚིག་ཅིག་ཡིན། བརྩམས་སྒྲུང་དེའི་ནང་འཁོད་པའི་གླུ་ཚིག་
ཚང་མ་རྣམ་པ་དེ་རང་སྤྱད་པ་ཤ་སྟག་ཡིན། མ་གཞི་གོང་གི་གླུ་ཚིག་
གི་ནང་དོན་ཁོ་ནར་བལྟས་ཀྱང་བུ་མོ་དེ་ནི་ལྟོ་གོས་དབུལ་ཞིང་
ཕོངས་ལ་ལུས་སེམས་སྡུག་བསྔལ་གྱིས་མནར་བའི་དབུལ་པོའི་བུ་མོ་
ཞིག་ཡིན་པ་ལམ་ཙམ་ཤེས་ཐུབ་མོད་ང་ཚོས་དམངས་གཞས་དེའི་
ཚིག་སྦྱོར་རྣམ་པ་ཚེག་བར་དྲུག་མའི་ལུས་ལ་བརྟེན་དགོས་པའི་རྒྱུ་
མཚན་ལ་བསམས་གཞིགས་ངེས་པར་བྱེད་དགོས། བརྩམས་སྒྲུང་
དེའི་བརྗོད་དོན་ནི་སྤྱི་ཚོགས་རྙིང་པའི་སྐབས་ཀྱི་ལྷ་སའི་རིམ་གྲས་
ཁག་གི་རྙོག་འཛིངས་ཆེ་བའི་འབྲེལ་བ་དང་ཁོང་ཚོའི་ནང་སེམས་ཀྱི་
འཇིག་རྟེན་ཇི་ལྟར་ཡིན་མིན་དངོས་ཡོད་ཀྱི་རྩོམ་ཐབས་སྤྱད་ནས་
མཚོན་པ་ཞིག་ཡིན། གླུ་ལེན་མཁན་བུ་མོ་དེ་ནི་སྐབས་དེའི་སྤྱི་
[81



དབུས་གཙང་དམངས་གཞས་ལས་ཚེག་ཁྱིམ་དྲུག་མའི་ལུས་ལ་དཔྱད་པ།
ཚོགས་ཀྱི་ཆེས་དམའ་རིམ་དུ་གནས་པའི་དབུལ་པོའི་བུ་མོ་ཞིག་
ཡིན་པས་གོང་གསལ་སྐྱོ་གླུ་དེའི་བརྗོད་བྱ་རྣམས་སྙན་ངག་གི་ཉམས་
ཀྱིས་ཕྱུག་པའི་ཚིག་སྦྱོར་ཐོག་ནས་ལེན་མི་སྲིད་ལ་ཚེག་བར་བརྒྱུད་
མ་ལ་སོགས་པའི་གླུ་ཚིག་ཀྱང་བུ་མོ་དེ་ལ་ལྟོས་ནས་བཤད་ན་གོམས་
འདྲིས་བྱ་བའི་ཁོར་ཡུག་ཡོད་མི་སྲིད། དེར་བརྟེན་དབུལ་པོའི་བུ་
མོ་དེའི་ངོས་ནས་བཤད་ན་ཚིག་སྤྱོར་ཁ་གསལ་ཞིང་གོ་བདེ་བ་དང་
གྱེར་སླ་ཞིང་ངེས་བདེ་བའི་ཚེག་བར་དྲུག་མའི་གླུ་ཚིག་དེ་རང་གྱེར་
ལེན་བྱེད་རྒྱུ་དེ་ཁ་ལ་དཔགས་པའི་སོ་ལྟར་ཡིན་པས་རྩོམ་པ་པོས་
འཚོ་བ་དངོས་ཀྱི་དོན་དངོས་དེ་ལ་གཞིགས་ནས་གླུ་ཚིག་གི་རྣམ་པ་
དེ་གདམ་གསེས་མཛད་ཡོད། གླུ་ཚིག་གི་རྣམ་པ་དེ་ནི་རྒྱ་ཆེའི་ངལ་
རྩོལ་མི་དམངས་ཀྱིས་དགའ་ཤོས་བྱེད་ཅིང་ཁོང་ཚོའི་ནང་སེམས་ཀྱི་
དགའ་སྐྱོ་ཆགས་སྡང་སྣ་ཚོགས་ཇི་བཞིན་མཚོན་པའི་ངག་རྩོམ་གཙོ་
བོ་ཞིག་ཡིན་པས་ཚིགས་བཅད་ཀྱི་རྣམ་པ་དེ་ཉིད་སྤྱད་པ་ཁོ་ནས་བུ་
མོ་དེའི་སྤྱི་ཚོགས་ཀྱི་གནས་བབ་གསལ་བར་མཚོན་ཐུབ་པའི་བྱེད་
ནུས་མཆིས་པ་མ་ཟད། ཚེག་བར་དྲུག་མའི་ རིགས་ཀྱི་དམངས་
གཞས་ལས་སྐབས་འ དིར་སྐྱོ་གླུ་གདམ་གསེས་བྱས་པ་དེས་མི་སྣ་
གང་གི་སེམས་ཁམས་སྡུག་བསྔལ་གྱིས་ནོན་པའི་ཚོར་འདུ་ཞིག་
མངོན་པ་ནི་ཨ་ཅང་བརྗོད་མེད་ཡིན་ཞིང་། དེའི་ཤུགས་བསྟན་གྱི་
དོན་ནི་དེ་བས་གཏིང་ཟབ་པ་ཞིག་ཡིན་ཏེ་ཉམ་ཐག་བུ་མོ་དེའི་ངོས་
ནས་བཤད་ན་རང་ཉིད་ཀྱི་གོམས་འདྲིས་ཟབ་ཤོས་ཡིན་པའི་གླུ་
ཚིག་རྣམ་པ་དེ་ནི་རང་ལ་དབང་བའི་འཚོ་བའི་སྤྲོ་སྣང་དག་ཇི་
182



ལེའུ་བཞི་པ། ཚེག་ཁྱིམ་དྲུག་མའི་དམངས་གཞས་དང་རྩོམ་རིག་རྣམ་པ་གཞན་གྱི་འབྲེལ་བ་
བཞིན་མཚོན་པར་བྱེད་པའི་ཐབས་ལམ་ཡག་ཤོས་ཤིག་ཡིན་ལ་རང་
གི་ཡིད་གདུང་ཤོད་སའི་གྲོགས་པོ་ཞིག་ལྟར་མཉམ་དུ་འགྲོགས་པའི་
ཡིད་ཀྱི་བརྟེན་ས་ཞིག་ཀྱང་ཡིན།
གལ་ཏེ་ཚེག་བར་དྲུག་མའི་དམངས་གཞས་ལ་དམའ་རིམ་ངལ་
རྩོལ་པའི་མགྲིན་ཚབ་ལྟ་བུའི་བྱེད་ནུས་དེ་འདྲ་ཞིག་མེད་ན་རྩོམ་པ་
པོས་ཆེད་དུ་གསར་རྩོམ་བྱས་པའི་རྩོམ་ཡིག་ནང་རྟག་པར་ཐོན་
དགོས་པའི་སྣང་ཚུལ་དེ་ཡོང་ཐབས་རྩ་བ་ནས་མེད་པ་ཞིག་ཡིན།
ལྷག་པར་དུ་དབུས་གཙང་ཞིང་ཁུལ་གྱི་སོ་ནམ་པའི་འཚོ་བ་མཚོན་
པའི་བརྩམས་སྒྲུང་ནང་ཚེག་བར་དྲུག་མའི་དམངས་གཞས་དེ་
རིགས་ནི་མི་རྣམས་ཀྱི་བབ་ཆགས་པའི་འཚོ་བ་དང་། གཡོ་ལྷད་
མེད་པའི་རང་བཞིན་སོགས་མཚོན་པར་ཤིན་ཏུ་མཁོ་བའི་མཚོན་
བྱེད་གལ་ཆེན་ཞིག་ཆགས་ཡོད། དཔེར་ན། 《ཕལ་པའི་ཁྱིམ་ཚང་གི་
སྐྱིད་སྡུག་》ལས། “ཁ་བ་སིམ་སིམ་འབབ་པའི་ཉིན་ཞིག་གྲོང་ཚོའི་
ནང་ཁ་ཁུ་སིམ་སིམ་ཡིན་པ་དང་ཚེ་བརྟན་ལྷ་མོས་གཡབ་སྟེང་དུ་
དོན་ནས་ཁ་བ་བབ་ཚུལ་ལ་ལྟ་བཞིན་ཁ་ནས་སྐད་ཆུང་ངུས ་ཨ་མས་
གསུངས་པ་ལྟར་ན།། ཟླ་བ་སྐྱོང་ཤོག་གསུངས་བྱུང༌། ཟླ་བ་ཕར་ལ་
བཞག་ནས།། བཅོ་ལྔ་ལོ་ལས་རིང་བ།།་ ཞེས་གཞས་གཏོང་སྐབས་
ཕུན་ཚོགས་ཁང་པའི་ནང་དུ་འཛུལ་ཡོང་བ་མཐོང་བས་ཚེ་བརྟན་
ལྷ་མོ་ནི་དགའ་སྣང་དང་དངངས་སྐྲག་ཅིག་ཅར་དུ་བྱུང་ནས་རང་
གིས་བཏང་བའི་གཞས་ཕུན་ཚོགས་ཀྱིས་ཐོས་མེད་དམ་སྙམ།” （23）
ཞེས་པའི་ཚིག་དུམ་ནང་གི་གླུ་ཚིག་ལས་བུ་མོ་ཚེ་བརྟན་ལྷ་མོའི་སེམས་
18?



དབུས་ མཚང་དམངས་བཞས་ལས་ཚེག་ཁྱིམ་དྲུ ག་མའི་ལུས་འy་དཔྱད་པ།
དབུས་སུ་རང་གི་དགའ་རོགས་དང་སྐད་ཅིག་ཀྱང་བྲལ་མི་ཕོད་པའི་
བརྩེ་དུང་གི་མདུད་པ་དམ་པོ་ཞིག་ཐེབས་ཟིན་པ་མཚོན་ཐུབ་པ་མ་
ཟད་ཤུགས་སུ་རྒྱ་ཆེའི་སོ་ནམ་པ་རྣམས་ཀྱིས་ཡུལ་དུས་གང་དུའང་
རང་ཉིད་ཀྱི་སེམས་ཀྱི་མྱོང་ཚོར་གང་ཡོད་པ་དེ་ཚེག་ཁྱིམ་དྲུག་མའི་
གླུ་ཚིག་གྱི་ནང་ནས་འོས་འཚམས་ཀྱི་གཞས་ཚིག་གང་རུང་ཞིག་
བདམས་པ་ལ་བརྟེན་ནས་མཚོན་པར་བྱེད་པའི་དར་ཁྱབ་ཆེ་བའི་
གོམས་སྲོལ་དེ་ཇི་བཞིན་མངོན་ཡོད།
གོང་གསལ་དཔེ་མཚོན་གྱི་ཐོག་ནས་ཚེག་ཁྱིམ་དྲུག་མའི་
དམངས་གཞས་ནི་དབུས་གཙང་ཞིང་ཁུལ་གྱི་འཚོ་བ་བརྗོད་དོན་དུ་
བྱས་པའི་བརྩམས་སྒྲུང་ནང་གི་དམངས་གཞས་ཀྱི་མཚོན་བྱེད་གལ་
ཆེན་ཞིག་ཡིན་པ་མ་ཟད་དམངས་གཞས་དེ་དག་སྒྲུང་གི་བརྗོད་བྱའི་
ཁྲོད་ཆུ་ལ་འོ་མ་སིམས་པ་བཞིན་ཡོངས་སུ་འདྲེས་པས་མི་རྣམས་
ཀྱིས་བལྟས་པ་ཙམ་གྱིས་བརྗོད་དོན་ལྷུན་ཆགས་ཤིང་གསོན་ཉམས་
ཀྱིས་ཕྱུག་པའི་མཛེས་ཚོར་ཞིག་མྱོང་ཐུབ་པ་རྦད་དེ་ར་སྤྲོད་བྱ་ཐུབ།
ལྷག་པར་དུ་དམངས་གཞས་ཀྱི་རྣམ་པ་དེ་ནི་རྒྱ་ཆེའི་ངལ་རྩོལ་མི་
དམངས་རང་ཉིད་ཀྱིས་བརྩམས་པ་ཞིག་ཡིན་པས་འཚོ་བ་དངོས་ཀྱི་
ལག་ལེན་ནང་གསར་རྩོམ་གྱི་ཐབས་ཤེས་དང་ཉམས་མྱོང་ཟབ་མོ་
ཞིག་གསོག་འཇོག་བྱེད་ཐུབ་པ་བྱུང་ཡོད་སྟབས་རྒྱུན་འབྱམས་སུ་
གྱུར་པའི་དམངས་གཞས་ཕུད་ད་དུང་སྐབས་བསྟུན་དུ་བརྩམས་
པའི་དམངས་གཞས་ཀྱི་རིགས་ཀྱང་འཚོ་བའི་ལག་ལེན་གྱི་ནང་ཧ་
ཅང་མང་བ་ཐོན་མུས་ཡིན་ཞིང་། དེ་འདྲའི་རྩོམ་སྲོལ་དེ་ཡང་མང་
184



ལེའུ་བཞི་པ་ ཚེག་ཁྱིམ་དྲུག་མའི་དམངས་གཞས་དང་རྩོམ་རིག་རྣམ་པ་གཞན་གྱི་འབྲེལ་བ་
ཚོགས་ཀྱི་རྒྱུན་གཏན་འཚོ་བའི་ཆ་ཤས་བྲལ་དུ་མེད་པ་ཞིག་ཏུ་གྱུར་
ཡོད། གསར་རྩོམ་བྱས་པའི་དམངས་གཞས་དེ་དག་ཕལ་ཆེར་ཚེག་
བར་དྲུག་མའི་ལུས་ཅན་ཡིན་ཞིང་དེ་འདྲའི་སྣང་ཚུལ་ནི་མི་རྣམས་
ཀྱི་འཚོ་བའི་ཁྲོད་རྒྱ་ཁྱབ་ཏུ་གནས་པ་ཞིག་ཡིན་སྟབས་སེམས་ཚོར་
རྣོ་བའི་རྩོམ་པ་པོའི་སྨྱུག་རྩེ་ལས་ཐར་ཐབས་མེད། དེའི་སྐོར་
བརྩམས་སྒྲུང་གི་བརྗོད་བྱའི་ཐོག་ནས་མངོན་པ་ཡང་ཡོད་དེ་དཔེར་
ན། “སྤེན་པ་དམག་གསར་ནང་ཞུགས་ནས་ཡུན་རིང་མ་སོང་གོང་
གྲོང་ཚོའི་ནང་དུ་དམངས་གཞས་འདི་འདྲ་ཞིག་ཡོངས་ཁྱབ་ཏུ་དར་
ནས་ཁོ་ལ་ཟུར་ཟ་དང་དམའ་འབེབས་བྱེད་ཀྱི་ཡོད་ཅིང་། གཞས་
ཚིག་ནི་འདི་ལྟ་སྟེ། ཕྱུག་པོས་རྒྱུ་ལ་བརྟེན་གྱིས། མེད་པོས་ལང་
ཚོར་བརྟེན་གྱིས།། ཁང་ཟུར་ཨ་ཅག་སྒྲོལ་མས།། ལྷག་རྡོར་ལགས་
ལ་བརྟེན་གྱིས། མེ་ཏོག་སད་ཀྱིས་འཁྱེར་ནས།། བུང་བའི་སྡོད་རྟེན་
མི་འདུག ། སྤེན་པར་ཀུ་རུ་འཁེལ་བས།། མེ་མདའ་ཁྱེར་ནས་ཤོར་
སོང་།།” （24）ཞེས་པའི་གཞས་ཚིག་དེ་ནི་བརྩམས་སྒྲུང་རིང་གྲས་
(ཕལ་པའི་ཁྱིམ་ཚང་གི་སྐྱིད་སྡུག་》ནང་དུ་འཁོད་ཡོད། གཞས་
ཚིག་དེས་མི་རྣམས་ཀྱི་ཇུས་མེད་ཇུས་འཁྲིའི་གོམས་གཤིས་དང་།
དམངས་གཞས་ལ་དགའ་བའི་གཤིས་ཀ གཞས་ཚིག་གསར་རྩོམ་
ཐོག་ནས་རང་ཉིད་ཀྱི་ལྟ་ཚུལ་གླེང་བའི་ལུགས་སྲོལ། དེ་བཞིན་
ཁོང་ཚོའི་བཟའ་ཚང་གི་འདུ་ཤེས་དང་རིན་ཐང་ལྟ་བ་སོགས་
གནས་ཚུལ་མང་པོ་སྡེབ་གཅིག་དུ་མངོན་ཐུབ་པའི་བརྒྱ་གོ་གཅིག་
ཆོད་ལྟ་བུའི་ཕན་ནུས་ཐོན་ཐུབ་པ་བྱུང་ཡོད་ལ་དེ་བས་ཀྱང་རྒྱ་ཆེའི་
186



དབུས་གཙང་དམངས་ཞས་ཡས་ཚེ་་ཁྱིམ་དྲུག་མའི་ལུས་ལ་དཔྱོད་པ།
མང་ཚོགས་ཀྱི་རྒྱུན་གཏན་འཚོ་བའི་ནང་ཐོན་མུས་ཡིན་པའི་སྐབས་
དོན་གང་རུང་དམངས་གཞས་ཐོག་ནས་ལེན་པའི་གསར་རྩོམ་གྱི་
ལག་ལེན་ཕུན་སུམ་ཚོགས་པོ་ཞིག་ཡོད་པ་དེ་མངོན་རྗེན་དུ་བསྟན་
ཡོད། དཔེ་མཚོན་དེ་དག་ཐོག་ནས་ང་ཚོས་ཚེག་ཁྱིམ་དྲུག་མའི་
དམངས་གཞས་ཀྱི་འབུར་དུ་ཐོན་པའི་ཁྱད་ཆོས་ལམ་ཙམ་མཐོང་
ཐུབ་ལ་དེང་དུས་ཀྱི་བརྩམས་སྒྲུང་མང་པོའི་ནང་གླུ་ཚིག་རྣམ་པ་དེ་
ཡང་ཡང་ཐོན་དགོས་པའི་རྒྱུ་རྐྱེན་མདོ་ཙམ་ཤེས་ཐུབ།
མ དོར་ན་དབུས་གཙང་ཞིང་ཁུལ་གྱི་འཚོ་བ་མཚོན་པའི་
བརྩམས་སྒྲུང་སྤྱི་དང་ལྷག་པར་དུ་གྲགས་ཅན་བརྩམས་སྒྲུང་ནང་
ཚེག་བར་དྲུག་མ་དེ་དམངས་གཞས་ཀྱི་རྣམ་པ་གཞན་ལས་དེ་བས་
མངོན་གསལ་དོད་ཅིང་གྲངས་མང་བ་ཞིག་མིག་ལམ་དུ་ཡང་སེ་
མངོན་པའི་རྒྱུ་མཚན་གཙོ་བོ་ནི་ཚིགས་བཅད་ཀྱི་རྣམ་པ་དེ་ནི་
དབུས་གཙང་ཁུལ་གྱི་སྤྱི་ཚོགས་ཀྱི་འཚོ་བའི་ཞིང་སར་རྩ་བ་བརྟན་
པོར་ཚུགས་པའི་མེ་ཏོག་ཡིད་དུ་འོང་བ་ཞིག་ཡིན་པས་དེ་ལ་གཅིག་
ནས་དམངས་གཞས་ཀྱི་རྣམ་པ་གཞན་ལས་མངོན་པར་གསལ་བའི་
ཚབ་མཚོན་རང་བཞིན་ལྡན་ཞིང་གཉིས་ནས་དམངས་གཞས་ཀྱི་
རྣམ་པ་གཞན་དག་གང་གིས་ཀྱང་དོ་ཐབས་མེད་པའི་ཡོངས་ཁྱབ་
རང་བཞིན་ལྡན་ཡོད་པའི་རྒྱུ་རྐྱེན་ལ་རག་ལུས་པ་གསལ་རྟོགས་
ཐུབ་ངེས་ཡིན།
གཞན་ཡང་ཚེག་བར་དྲུག་མའི་དམངས་གཞས་ནི་བོད་ཀྱི་ལྷ་
མོའི་འཁྲབ་གཞུང་ (ཆོས་རྒྱལ་ནོར་བཟང་》དང༌། 《སྣང་ས་འོད་
186



ལེའུ་བཞི་པ། ཚེག་ཁྱིམ་དྲུག་མའི་དམངས་གཞས་དང་རྩོམ་རིག་རྣམ་པ་གཞན་གྱི་འབྲེལ་བ་
འབུམ་》སོགས་ཀྱི་ནང་དུ་འཁོད་པའི་རྣམ་ཐར་རམ་ཚིགས་བཅད་
ཀྱི་ལུས་གལ་ཆེན་ཞིག་ཡིན་པ་ནི་ང་ཚོས་འཁྲབ་གཞུང་དེ་དག་གི་ཤོ ག་
ལྷ་གང་རུང་ཞིག་སློག་པ་ཙམ་གྱིས་མཐོང་ཐུབ་པ་ལྟ་བུ་ཡིན་པས་
ཞིབ་པར་བརྗོད་མི་དགོས་ལ་སྔོན་བྱོན་མཁས་དབང་མང་པོའི་
གསུང་རྩོམ་ལས་ཀྱང་དམངས་གཞས་ཀྱི་ལུས་ཀྱི་རྣམ་པ་དེ་ལ་
བརྟེན་ནས་བརྩམས་པའི་ཚིགས་བཅད་དམ་མགུར་གླུ་མང་དུ་
མཇལ་རྒྱུ་ཡོད། དཔེར་ན་(ཚངས་དབྱངས་རྒྱ་མཚོའི་གསུང་མགུར་
དང༌ ཤར་སྐལ་ལྡན་རྒྱ་མཚོའི་གསུང་མགུར་》ལ་སོགས་པ་མང་ངོ༌།
དེ་ལས་མང་ཚོགས་ཀྱི་ངག་ཐོག་ནས་བྱུང་ཞིང་ཁ་སྐད་ཀྱི་རང་
བཞིན་ལྡན་ལ་གོ་སླ་བ་མ་ཟད་ངེས་བདེ་ལ་དབྱངས་སུ་གྱེར་སླ་བའི་
ཚིགས་བཅད་དེ་དག་གི་དམིགས་བསལ་ཡོན་ཏན་ལ་སྔ་དུས་རིང་མོ་
ཞིག་ནས་མཁས་དབང་རྣམས་ཀྱིས་དང་ལེན་ཡི་རང་གིས་གཙིགས་
སུ་མཛད་པ་ཡང་མཚོན་ཡོད་དོ། ། །
སོ་ནམ་ལས་ཀྱིས་འཚོ་བ་གཉེར་བའི་འཇིག་རྟེན་ཁྱིམ་པ་དགའ་
བའི་གཞས།།
རྐང་བཞི་འཚོ་སྐྱོང་བྱ་བས་བྲེལ་བའི་འབྲོག་པ་རྣམས་ཀྱང་མགུ་
བའི་གླུ།།
རྒན་གཞོན་བར་མའི་དབྱེ་བ་མ་མཆིས་ཀུན་གྱིས་ངག་ནས་ཐོལ་
བྱུང་དུ།།
སྙན་འགྱུར་དབྱངས་ལས་ཅི་དགར་ལེན་པ་ཚེག་བར་དྲུག་མ་
འདི་ཁོ་ན།།
187



དབུས་གཙང་དུམངས་གཞས་ལས་ཚེག་ཁྱིམ་དྲུག་མའི་ལུས་ལ་དཔྱད་པ།
མཆན་འགྲེལ།
.སྙན་ངག་གི་རྣམ་བཤད།》 （བོད་ཀྱི་སྙན་ངག་གི་རྒྱུན་འཛིན་དང་འཕེལ་རྒྱས་
གླེང་བ།) འཇུ་སྐལ་བཟང་གིས་མཛད། མཚོ་སྔོན་མི་རིགས་དཔེ་སྐྲུན་ཁང་ནས་
༡༩༩༠ལོའི་ཟླ་ ༨ པར་པར་དུ་བསྐྲུན། （1） p1
བོད་ལྗོངས་དབུས་གཙང་ཁུལ་གྱི་དམངས་ཁྲོད་གཏམ་རྒྱུད།» མི་རིགས་དཔེ་
སྐུ ན ་ཁ ང་གི ས ་ ༡ ༩ ར ༥ ལོའི་ཟླ་ ༡༠ པ ར ་ པ ར ་དུ་བ སྐྲུན། （2） p?06 - 208/
：3} [14j-.13
བོད་ཀྱི་གཏམ་དཔེ་ཕྱོགས་བསྒྲིགས་》 བོད་ལྗོངས་མི་དམངས་དཔེ་སྐྲུན་ཁང་
ནས་༡༩༩༠ལོའི་ཟླ་ ༡༢ པར་པར་དུ་བསྐྲུན། （༣ » p:34:3/ ：56 ) 31 （8） p375/
༩ I0） p175? （12） p285 (17） p:3819/ （18） p{0K;
《བོད་ཀྱི་དམངས་གཞས།》(དེབ་དང་པོ) བོད་ལྗོངས་མི་དམངས་དཔེ་སྐྲུན་ཁང་
ནས་༡༩༩༠ལོའི་ཟླ་༧པར་པར་དུ་བསྐྲུན། (5） p387/ (9） t2t? །
《བོད་ཀྱི་དམངས་གཞས། (དེབ་གཉིས་པ）བོད་ལྗོངས་མི་དམངས་དཔེ་
སྐྲུན་ཁང་ནས་ ༡༩༩༠ ལོའི་ཟླ་༧པར་པར་སྐྲུན་བྱས། ༥7） 347
（དམངས་གཞས་ཕྱོགས་བསྒྲིགས།» བོད་ལྗོངས་མི་དམངས་དཔེ་སྐྲུན་ཁང་
ནས་༢༠༠༢ལོའི་ཟླ་ ༡༢ པར་པར་དུ་བསྐྲུན། (11) p377 （13） »101 །
（ལྷོ་ཁའི་དམངས་ཁྲོད་གཞས་མ་གཏམ་ཕྱོག ས་བ ཏུས། བོད་ལྗོངས་མི་
དམངས་དཔེ་སྐྲུན་ཁང་ནས་༢༠༠༥ལོའི་ཟླ་༡༢ པར་པར་དུ་བསྐྲུན། | 1:3) དy378
（ཕལ་པའི་ཁྱིམ་ཚང་གི་སྐྱིད་སྡུག» བཀྲ་ཤིས་དཔལ་ལྡན་གྱིས་མཛད། བོད་
ལྗོངས་མི་དམངས་དཔེ་སྐྲུན་ཁང་ནས་༢༠༠༦ལོའི་ཟླ་༧ པར་པར་དུ་བསྐྲུན།
： 15} 14:4} ( tt$ ） 349 { 2:3 ) pl:32
(24） [321 - 322
188



ལེའུ་བཞི་པ། ཚེག་ཁྱིམ་དྲུག་མའི་དམངས་གཞས་དང་རྩོམ་རིག་རྣམ་པ་གཞན་གྱི་འབྲེarབ། །
（རྒྱུད་སྐུད་སྟེང་གི་རྣམ་ཤེས། བཀྲ་ཤིས་དཔལ་ལྡན་གྱིས་མཛད། མི་རིགས་
དཔེ་སྐྲུན་ཁང་ནས་༡༩༩༩ལོའི་ཟླ་༧པར་པར་དུ་བསྐྲུན། ( 19) p73=71
·དམངས་ཁྲོད་རྩོམ་རིག་གི་བསླབ་དེབ། （རྒྱ་ཡིག) མཐོ་རིམ་སློབ་གསོ་དཔེ་
སྐྲུན་ཁང་ནས་༢༠༠༦ལོའི་ཟླ་༥པར་པར་དུ་བསྐྲུན། (20) p98
(རྩོམ་རིག་རྣམ་བཤད།》 སྟོབས་རྒྱལ་ལགས་ཀྱིས་མཛད། མི་རིགས་དཔེ་སྐྲུན་
ཁང་ནས་༢༠༠༥ལོའི་ཟླ་༡༠པར་པར་དུ་བསྐྲུན། (21) 52A
（གཙུག་གཡུ།» དཔལ་འབྱོར་ལགས་ཀྱིས་མཛད། བོད་ལྗོངས་མི་དམངས་
དཔེ་སྐྲུན་ཁང་ནས་༢༠༠༣ལོའི་ཟླ་༥པར་པར་དུ་བསྐྲུན།（22) p23-23
189



དབུས་གཙང་དམ ང ས་གཞས་ལས་ཚེག་ཁྱིམ་དྲུག་མའི་ལུས་ལ་དཔྱད་པ།
ལེའུ་ལྔ་པ། （ཚངས་དབྱངས་རྒྱ་མཚོའི་མགུར་གླུ་
དང་དམངས་གཞས་བར་གྱི་འབྲེལ་
བའི་སྐོར་མདོ་ཙམ་གླེང་བ།
དམངས་གཞས་ནི་རྒྱ་ཆེའི་ངལ་རྩོལ་མི་དམངས་ཀྱི་ངག་ལམ་
ནས་ཐོན་པའི་སེམས་ཁོང་གི་གླུ་སྒྲ་ཡིན། མི་རྣམས་ཀྱིས་རྟག་ཏུ་
དམངས་གཞས་ལ་བརྟེན་ནས་རང་ཉིད་ཀྱི་འཚོ་བའི་རྣམ་པ་དང་།
ཡིད་ཀྱི་ཚོར་འདུ་མཚོན་པར་བྱེད་པ་མ་ཟད་དམངས་གཞས་གྱིས་
ཁོང་ཚོའི་དྭངས་གཙང་གི་གཤིས་རྒྱུད་དང་། བསམ་པའི་འཁྱེར་སོ།
མ་འོང་པའི་ཕུགས་བསམ་སོགས་མཚོན་པར་བྱེད།
སྔར་ནས་ད་བར་ངལ་རྩོལ་མི་དམངས་ཀྱིས་རང་བྱུང་ཁམས་ཀྱི་
གནོད་འཚེ་སྣ་ཚོགས་ལ་གདོང་ལེན་གྱིས་འཐབ་རྩོད་བྱས་པ་དང་
སྦྲགས་དཀའ་ངལ་འབུམ་ཕྲག་ཁྱད་བསད་བྱས་ནས་རང་གི་འཚོ་བ་
གསར་སྐྲུན་བྱེད་པའི་བརྒྱུད་རིམ་ཁྲོད་ཐོག་མཐའ་བར་གསུམ་དུ་
དམངས་གཞས་དང་འབྲལ་མེད་ཀྱིས་རང་ལ་ཐོབ་པའི་ཉམས་མྱོང་
དང་བསླབ་བྱ་སྣ་ཚོགས་དམངས་གཞས་ལ་བརྟེན་ནས་མི་རབས་སྔ་
མ་སྔ་མས་ཕྱི་མ་ཕྱི་མར་དར་སྤེལ་དང་བརྒྱུད་སྤྲོད་བྱས་ཡོད་པས་ན་
དམངས་གཞས་ནི་དམངས་ཁྲོད་ཀྱི་རྩོམ་རིག་སྒྱུ་རྩལ་གྱི་ལྡུམ་རྭར་
[9]



ལེའུ་ལྔ་པ། ཚངས་དབྱངས་རྒྱ་མཚོའི་མགུར་གླུ་དང་དམངས་གཞས་བར་གྱི་འབྲེལ་བ།
བཞད་པའི་མེ་ཏོག་ཆེས་ཡིད་དུ་འོང་བ་ཞིག་ཡིན། རང་ཅག་ཁ་
བའི་ལྗོངས་འདིར་ཡང་ཡུལ་ལུང་སྟོད་སྨད་གང་སར་དམངས་
གཞས་ཀྱི་རིགས་འདྲ་མིན་སྣ་ཚོགས་ཤིག་དར་ཡོད་ཅིང་དེ་དག་གི་
རིགས་དང་རྣམ་གྲངས་འདི་ཙམ་ཞེས་སྨྲ་བའི་སྤོབས་པ་ནི་སྐྱེ་བོ་སུ་
ལའང་ཡོད་མི་སྲིད་དོ། ། །
ཚེག་ཁྱིམ་དྲུག་མའི་རྣམ་པ་ཅན་གྱི་དམངས་གཞས་ནི་དབུས་
གཙང་ཁུལ་དུ་དར་ཁྱབ་ཤིན་ཏུ་ཆེ་ཞིང་མི་རྣམས་ཀྱིས་ཡུལ་དུས་ཀྱི་
ཚད་བཀག་མེད་པར་རྟག་ཏུ་ངག་ནས་གྱེར་བར་དགའ་བའི་
དམངས་གཞས་ཀྱི་རྣམ་པ་གལ་ཆེན་ཞིག་ཆགས་ཡོད། དེར་བརྟེན་
རྣམ་པ་དེ་ལྡན་གྱི་དམངས་གཞས་ཤིག་ཡིན་ཕྱིན་རྒན་སྐྲ་དཀར་དང་
གཞོན་སོ་དཀར་གྱི་དབྱེ་བ་མེད་པར་ཚང་མས་གདངས་དབྱངས་སྣ་
ཚོགས་དང་སྦྱར་ཏེ་འཁོན་ཐོགས་མེད་པར་གྱེར་ལེན་བྱ་ཐུབ་པའི་
ཁྱད་ཆོས་ལྡན་ཡོད། ཐ་ན་ལོ་ན་དྲུག་བདུན་གྱི་བྱིས་པ་རྣམས་ནས་
ཀྱང་དམངས་གཞས་དེ་རིགས་ལས་སླ་པོའི་སྒོ་ནས་དབྱངས་སུ་གྱེར་
ཐུབ་པས་ན་ཚེག་ཁྱིམ་དྲུག་མའི་རྣམ་པ་ཅན་གྱི་དམངས་གཞས་ཀྱི་
ལུས་དེ་ནི་དབུས་གཙང་དམངས་གཞས་ཀྱི་འཐུས་ཚབ་ལྟ་བུར་
བརྩིས་ན་ཆོག་གོ །
མ་གཞི་དམངས་གཞས་ཀྱི་རྣམ་པ་དེ་ལ་མཐའ་གཅིག་ཏུ་ཁྱབ་
པའི་གཅིག་གྱུར་གྱི་འབོད་མིང་ཞིག་ད་དུང་ཆགས་མེད་ཅིང་ཡུལ་
དུས་གནས་སྐབས་མི་འདྲ་བར་བསྟུན་ནས་སྐབས་རེ་གླུ་ཞེས་འབོད་
པ་ནི་དམངས་གཞས་ནང་ “ཁ་དེ་ཁ་ཁར་མ་སྡོད།། སྙན་པོའི་གླུ་



ར་བུས་གཙང་དམངས་གཞས་ལས་ཚེག་ཁྱིམ་དྲུག་མའི་ལུས་ལ་དཔྱད་པ་
ཞིག་ཐོངས་དང་།། ཉི་མ་རིང་པོ་ཡིན་ཀྱང་།། སྙན་པོའི་གླུ་ཡིས་
བསྐྱལ་ཡོང་།” (1) ཞེས་ལེན་སྲོལ་ཡོད་པ་ལས་མཐོང་ཐུབ། ཡང་
སྐབས་རེ་གཞས་ཞེས་འབོད་པ་ཡང་ཡོད་དེ། “ ཁ་ནས་གཞས་
གཅིག་བཏང་བས།། སྐེ་ལ་སྒོ་གཅིག་གཡོགས་བྱུང་།། གཞས་ཚིག་
ག་རེ་བཏང་མིན། སྐྱེ་སྒོའི་ལྡེབས་ལ་བྲིས་ཡོད།” （2) ཅེས་ལེན་ཞིང༌།
དམངས་གཞས་དེ་རིགས་ལས་བྱེ་བྲག་འགའ་ཞིག་ལ་ “ཚིག་རྒྱག་
ཅེས་ཀྱང་འབོད་པ་ནི་ཐུན་མོང་དུ་ངལ་རྩོལ་བྱེད་པའི་སྐབས་ཕོ་མོ་
གང་རུང་ཕན་ཚུན་ཁ་ག ཏ ད་ཀྱིས་དམངས་གཞས་ལེན་པའི་ཚེ་
བཀོལ་བ་ཤས་ཆེ་བ་སྟེ། དེ་ཡང་ཕན་ཚུན་ཚིག་རྒྱག་འགོ་རྩོམ་པའི་
སྐབས་ཕྱོགས་ཀ་པས་ “གཏོང་རྒྱུ་ཡོད་ན་བཏང་ཤོག ། གཏོང་རྒྱུ་
མེད་ན་བཞག་ཞོག ། ཁྱེད་ལ་སྡེ་པ་གཞུང་གིས།། གཞས་ཁྲལ་སྐུལ་
མཁན་མི་འདུག ། ཅེས་བླངས་པ་དང་ལམ་སེང་ཕྱོགས་ཁ་པས།
ཚིག་རྒྱག་ག ཅིག་གིས་མ་ཚད།། ཚིག་རྒྱུག་གཉིས་གི ས་མ་ཚད།།
ཚིག་རྒྱག་ཁོག་པའི་ནང་ལ། རྩིག་པ་བརྩིགས་ནས་བཞག་ཡོད། " （3)
ཅེས་གླུ་ལན་དུ་ལེན་སྲོལ་ཡོད་པ་ལས་ཤེས་ཐུབ། གོང་གསལ་གླུ་ད
ང་། གཞས། ཚིག་རྒྱུག་གསུམ་ལས་དབུས་གཙང་ཁུལ་དུ་སྤྱིར་ན་
“གཞས་་ ཞེས་པ་བཀོལ་རྒྱ་ཆེ་བས་བོད་ཀྱི་དེང་དུས་ཀྱི་རྩོམ་རིག་ཞིབ་
འཇུག་པ་རྣམས་ནས་ཀྱང་དམངས་གཞས་ཀྱི་རྣམ་པ་དེ་ལ་ “གཞས་
ཀྱི་རྣམ་པའི་དམངས་གཞས་” ཞེས་སྤྱི་མིང་ཙམ་དུ་འབོད་ཀྱི་ཡོད།
ཚེག་ཁྱིམ་དྲུག་མའི་དམངས་གཞས་ཀྱི་རྣམ་པ་དེ་དབུས་གཙང་
ཁུལ་དུ་དེ་ལྟར་དར་ཁྱབ་ཆེ་བའི་རྒྱུ་མཚན་ཅི་ཡིན་ནམ་ཞེ་ན་དེ་ནི་རྒྱུ་
132



ལེའུ་ལྔ་པ། ཚངས་དབྱངས་རྒྱ་མཚོའི་མགུར་གླུ་དུང་དམངས་གཞས་བར་གྱི་འབྲེལ་བ་
རྐྱེན་སྣ་ཚོགས་དང་འབྲེལ་བ་ཞིག་ཡིན་པ་ནི་སྨོས་མ་དགོས་མོད་
བདག་གི་བསམ་པར་གཙོ་བོ་ནི་གཤམ་གསལ་གྱི་རྒྱུ་རྐྱེན་དེ་གཉིས་
ལ་རག་ལས་ཡོད་སྙམ་པ་སྟེ། གཅིག་ནི་ང་ཚོས་ལོ་རྒྱུས་ལ་ཕྱིར་མིག་
ཞིག་བལྟས་ཚེ་དབུས་གཙང་ཁུལ་འདིར་དམངས་གཞས་ཀྱི་རྣམ་པ་
དེ་ཆེས་སྔ་མོ་ཞིག་ནས་དར་བས་མི་རྣམས་ཀྱི་ཁྲོད་དམངས་གཞས་
ཀྱི་ལུས་དེ་ཉིད་གསར་རྩོམ་དང་བརྒྱུད་སྤེལ་བྱེད་པའི་ལོ་རྒྱུས་ཀྱི་
སྲོལ་རྒྱུན་སྲ་ཞིང་བརྟན་པ་ཞིག་ཚུགས་པས་ཡིན་ཏེ་ ཏུན་ཧོང་ཡིག་
རྙིང་》ལས་བྱུང་བའི་ “ཆབ་ཆབ་ནི་ཕ་རོལ་ན།། ཡར་ཆབ་ནི་ཕ་
རོལ་ན།། མྱི་འི་ནི་སྤྱི་བུ་ཏེ།། ལྷ་ཡི་ནི་ས་བུ་བཞུགས།། རྗེ་བདེན་
ནི་བཀོལ་དུ་དགའ།། སྒ་བདེན་ནི་བསྟད་དུ་དགའ།” (༣）ཞེས་པའི་
གླུ་ཚིག་འདི་ལྟ་བུ་ནི་ལོ་ངོ་སྟོང་ཕྲག་གི་ཡར་སྔོན་ནས་ཡིག་ཐོག་ཏུ་
འཁོད་ཟིན་པའི་ཚེག་ཁྱིམ་དྲུག་མའི་དམངས་གཞས་ཀྱི་མ་དཔེའམ་
ཐོག་མའི་རྣམ་པ་གལ་ཆེན་ཞིག་ཡིན། དེས་ན་དེང་དུས་ཀྱི་རྩོམ་
རིག་ཞིབ་འཇུག་པ་མང་པོས་ “ཚེག་ཁྱིམ་དྲུག་མའི་དམངས་གཞས་
ཀྱི་རྣམ་པ་དེ་ཐོག་མར་བཙན་པོའི་སྐབས་ཀྱི་དྲུག་ཚིག་རྣམ་པའི་གླུ་
ལས་བྱུང་བར་བཞེད་པ་ལའང་རྒྱུ་མཚན་ངེས་གཏན་ཡོད་པ་ལས་
བྱུང་རྒྱལ་དུ་སྨྲས་པ་ག་ལ་ཡིན། དེ་ལྟར་ཚེག་ཁྱིམ་དྲུག་མའི་
“ གཞས་” ནི་བཙན་པོའི་དུས་སྐབས་ནས་བོད་མིའི་ངག་ལམ་དུ་
དར་ཞིང་མི་རབས་མང་པོ་བརྒྱུད་ནས་ཁྱབ་སྤེལ་བྱུང་བའི་དམངས་
གཞས་ཀྱི་རྣམ་པ་གལ་ཆེན་ཞིག་ཏུ་འགྱུར་ལ་ལོ་ཟླའི་འགྱུར་བ་དང་
བསྟུན་ནས་ནང་དོན་དང་རྣམ་པ་གང་ཅིར་སྔར་ལྷག་འཕེལ་རྒྱུས་
193



དབུས་གཙང་དམངས་གཞས་ལས་ཚེག་ཁྱིམ་དྲུག་མའི་ལུས་ལ་ད$ད་པ།
བྱུང་ཡོད་པ་ནི་སྨྲོས་མེད་ལགས།
ཚེག་ཁྱིམ་དྲུག་མའི་ “གཞས་” དེ་ལྟར་དར་ཁྱབ་ཆེ་བའི་རྒྱུ་རྐྱེན་
གཞན་ཞིག་ནི་རྒྱལ་བ་སྐུ་ཕྲེང་དྲུག་པའི་ “མགུར་གླུ་” ཡིན་ཏེ་ཁོང་
གིས་བརྩམས་པའི་མགུར་དེ་རྣམས་ནི་རྣམ་པ་དང་ནང་དོན་གང་
གི་ཐད་ནས་ཀྱང་ཚེག་ཁྱིམ་དྲུག་མའི་ “ གཞས་” དང་ཁྱད་མེད་པ་ལྟ་
བུར་སྣང་། (གསུང་མགུར་》དེ་ངག་ཐོག་གམ་ཡིག་ཐོག་གང་རུང་
ནས་མགྱོགས་མྱུར་དར་ཁྱབ་བྱུང་ཞིང་། ལྷག་པར་ གསུང་མགུར་
དེར་རྒྱ་ཆེའི་ཞིང་འབྲོག་མང་ཚོགས་ཀྱིས་དགའ་གཅེས་རྣམ་དག་
ཞུས་ནས་གནས་དུས་གང་དུའང་གྱེར་ལེན་བྱས་པས་ཆར་པ་ཆུ་
གྲོགས་དང་ཉི་མ་མེ་གྲོགས་ཀྱི་དཔེ་ལྟར་བོད་ཀྱི་སྔར་ཡོད་ཚེག་ཁྱིམ་
དྲུག་མའི་དམངས་གཞས་ཀྱི་རྣམ་པ་དེ་དེ་བས་ཕུན་སུམ་ཇེ་ཚོགས་
སུ་འགྲོ་བར་ （གསུང་མགུར་》 དེས་བསུབ་ཏུ་མེད་པའི་ཤུགས་རྐྱེན་
ཐེབས་ཐུབ་པ་བྱུང་ཡོད། །
བོད་ཀྱི་དེང་རབས་ཀྱི་མཁས་པའི་དབང་པོ་དོར་ཞི་མཆོག་ནས་
“སྤྱིར་མི་རིགས་གང་གི་རྩོམ་རིག་གང་ཞིག་ཡིན་ཡང་དམངས་ཁྲོད་
གླུ་གཞས་གཏམ་སྒྲུང་གི་འབྱུང་ཁུངས་ལ་མ་བརྟེན་པ་གཅིག་ཀྱང་
མེད་ " （5）ཅེས་གསུངས་པ་ལྟར་རྒྱལ་བ་ཚངས་དབྱངས་རྒྱ་མཚོའི་
（གསུང་མགུར་》 ཡང་བོད་ཀྱི་དམངས་གཞས་ལས་ཚེག་ཁྱིམ་དྲུག་
མའི་ལུས་ལ་དཔེ་བླངས་ནས་བརྩམས་པར་མཛད་པ་ནི་ཧ་ཅང་
གསལ་པོ་ཡིན།།
ཚེག་ཁྱིམ་དྲུག་མའི་ “ གཞས་ ་ས ད ང་རྒྱལ་བ་ཚངས་དབྱངས་
[94



ལེའུ་ལྔ་པ། ཚངས་དབྱངས་རྒྱ་མཚོའི་མགུར་གླུ་དང་དམངས་གཞས་པར་གྱི་འབྲེལ་བ།
པའི་《གསུང་མགུར་》 དབར་ཕན་ཚུན་ཟླ་གྲོགས་ལྟ་བུའི་འབྲེལ་བ་
ཞིག་གྲུབ་པ་ནི་ （གསུང་མགུར་》 དེའི་ནང་དུ་བོད་ཀྱི་དམངས་
གཞས་ལས་བྱུང་བའི་ཁྱད་ཆོས་སམ་ལེགས་ཆ་གང་མང་ཞིག་བསྡུ་
ལེན་མཛད་པའི་ཉེར་ལེན་ལས་བྱུང་བ་ཞིག་ཡིན་པས་འདིར་བདག་
གིས་བོད་ཀྱི་ཚེག་ཁྱིམ་དྲུག་མའི་དམངས་གཞས་དང༌ （གསུང་
མགུར་》དབར་གྱི་འབྲེལ་བ་དེ་གནད་དུ་བཟུང་ནས་རང་ཉིད་ཀྱི་ལྟ་
ཚུལ་ཕྲན་ཙམ་དཔྱད་གཞིའི་ཚུལ་དུ་གླེང་བར་འདོད།
དང་པོ། དམངས་གཞས་ཀྱིས་གསུང་མགུར་དེའི་མཚོན་
བྱེད་ཀྱི་རྣམ་པའི་ཐད་ཐེབས་པའི་ཤུགས་རྐྱེན།
ད་ཡོད་ཀྱི་དཔྱད་གཞིའི་ཡིག་ཆར་གཞིགས་ན་རྒྱལ་བ་ཚངས་
དབྱངས་པའི་མགུར་གླུ་》 དང་བོད་ཀྱི་ཚེག་ཁྱིམ་དྲུག་མའི་རྣམ་པ་
ཅན་གྱི་དམངས་གཞས་དབར་འབྲེལ་བ་འདི་འདྲ་ཞིག་ཆགས་
འདུག་པ་སྟེ་ （གསུང་མགུར་དེ་ནི་བོད་ཀྱི་དམངས་གཞས་རྨང་
གཞིར་མཛད་དེ་བརྩམས་པ་ཞིག་དང་། དམངས་གཞས་ཀྱི་རྣམ་པ་
དེ་ཡང་ （གསུང་མགུར་ དར་བ་དང་བསྟུན་ནས་སྔར་བས་འཐུས་
ཚང་དུ་སོང་བས་ན་གཅིག་ལ་གཅིག་བརྟེན་གྱིས་དར་འཕེལ་བྱུང་
བའི་གོ་རིམ་ཞིག་བརྒྱུད་འདུག་སྙམ། དེ་ལྟའི་བརྒྱུད་རིམ་ཇི་ལྟར་
བརྒྱུད་ཚུལ་གཤམ་དུ་རིམ་པར་འཆད་པར་བྱ་བ་ལ།
དེ་ཡང་སྔོན་ལ་དམངས་གཞས་ལས་ཚེག་བར་དྲུག་མའི་ལུས་ཀྱི་
395



དབུས་གཙང་དམངས་གཞས་ས་ཚེག་མ་དྲུག་མའི་ལུས་ལ་དཔྱད་པ།
འབྱུང་སྟངས་སྐོར་མདོ་ཙམ་འཆད་ན་སྤྱིར་དམངས་གཞས་ནི་རྒྱུ་
ཆེའི་ངལ་རྩོལ་མི་དམངས་ཀྱིས་ཐུན་མོང་ཐོག་གསར་རྩོམ་བྱས་པའི་
སྙན་དབྱངས་ཀྱི་མཛེས་པ་དང་འགྱུར་ཁུག་གིས་ཕྱུག་པའི་རྩོམ་རིག་
སྒྱུ་རྩལ་ཞིག་ཡིན། དེ་ནི་ཁ་གསལ་ཞིང་གོ་བདེ་བ་དང་འཚོ་བའི་རོ་
ཉམས་ཀྱིས་གཏམས་པ་ཞིག་ཡིན་པ་མ་ཟད་གཏིང་ཟབ་པའི་བསམ་
བློའི་ཚོར་འདུ་དང་ངོ་མཚར་ཆེ་བའི་སྒྱུ་རྩལ་གྱི་རོ་བཅུད་ལྡན་པས་
དེ་ལས་རྒྱ་ཆེའི་ངལ་རྩོལ་མི་དམངས་ཀྱི་བློ་གྲོས་དང་འཇོན་ནུས་ཀྱི་
འོད་སྣང་འཕྲོ་བར་བྱེད། །
བོད་དུ་དམངས་གཞས་དར་བའི་ལོ་རྒྱུས་ཧ་ཅང་རིང་བ་ནི་
གདོད་མའི་དུས་སུ་བྱུང་བའི་ （སྲིད་པ་ཆགས་གླུ་） སོགས་ལས་
བདེན་དཔང་བྱེད་ཅིང་། སྤྱི་ལོ་མ་ཚུགས་པའི་ཡར་སྔོན་ནས་མི་
རྣམས་ཕན་ཚུན་གླུ་བླངས་ཏེ་རང་གི་བསམ་དོན་མཚོན་པར་བྱེད་
པའི་སྲོལ་དར་ཡོད་པ་ནི་ （ཏུན་ཧོང་ཡིག་རྙིང་ལས་གསལ་པོར་
ཤེས་ཐུབ། ལྷག་པར་དུ་ཚེག་ཁྱིམ་དྲུག་མའི་ལུས་ནི་ཅུང་དར་ཁྱབ་
ཚེ་བའི་དམངས་གཞས་ཀྱི་རྣམ་པ་ཞིག་ཡིན་ངེས་པ་ནི་བཙན་པོའི་
སྐབས་ཀྱི་མགུར་ལས་ཤེས་ཐུབ་པ་སྟེ། མ་གཞི་རྗེ་བློན་ཕན་ཚུན་
བར་བླངས་པའི་མགུར་དེ་དག་སྒེར་རྩོམ་ལྟར་དུ་སྣང་ཡང་དེ་ལ་སྔ་
ས་ནས་མང་ཚོགས་ཀྱི་ངག་ཐོག་ནས་དར་སྤེལ་བྱུང་བའི་ཐོག་མའི་
རྨང་གཞི་ནི་ངེས་པར་ཡོད་སྲིད་ཅིང་དེ་ལྟའི་རྨང་གཞི་ནི་དམངས་
ཁྲོད་དུ་དར་བའི་མགུར་རམ་གླུ་དེ་དག་ཡིན། དེ་ཙམ་དུ་མ་ཟད་མི་
རིགས་གང་ཡིན་ལ་མ་ལྟོས་པར་རྩོམ་རིག་བྱུང་འཕེལ་གྱི་ཐོག་མའི་
[96



ལེའུ་ལྔ་པ། ཚངས་དབྱངས་རྒྱ་མཚོའི་མགུར་གླུ་དང་དམངས་གཞས་བར་གྱི་འབྲེལ་བ།
དུས་སུ་དམངས་གཞས་ཀྱང་མི་རིགས་གང་དེའི་སྙན་ངག་ཡིན་ཞིང་།
དེ་དུས་སྙན་ངག་ནི་མང་ཚོགས་ཀྱིས་རྒྱུན་དུ་ལེན་པའི་དམངས་གཞས་
ལས་སོ་སོར་དབྱེ་རྒྱུ་མེད་པས་ན་སྐབས་དེ་ཙམ་ན་དར་བའི་མགུར་
དེ་དག་དམངས་གཞས་ཀྱི་རྣམ་པར་བརྩིས་ཀྱང་རུང་བས་སོ། །
ཕྱིས་སུ་དམངས་གཞས་ཀྱི་རྣམ་པ་དེ་མུ་མཐུད་ནས་དར་སྤེལ་
བྱུང་བས་སྔར་བས་འཐུས་སྒོ་ཇེ་ཚང་དུ་སོང་ཞིང་རིམ་པས་
དམངས་གཞས་ཀྱི་ལུས་ཀྱི་རྣམ་པ་དེ་ད་ལྟའི་ཚེག་བར་དྲུག་མའི་
རྣམ་པ་ཅན་དུ་འཕེལ་འགྱུར་ཕྱིན་ཡོད། །
དུས་རབས་བཅུ་གཉིས་པའི་ནང་བརྩམས་པའི་《ཆོས་འབྱུང་མེ་
ཏོག་སྙིང་པོ་སྦྲང་རྩིའི་བཅུད་》ཅེས་པའི་ནང་ “ གཞས་” ཀྱི་མིང་
འཁོད་པར་གཞིགས་ན་དེའི་ཡར་སྔོན་ནས་དམངས་ཁྲོད་དུ་
“གཞས་” ཞེས་པའི་ཐ་སྙད་སྤྱོད་བཞིན་ཡོད་པ་གསལ་པོ་ཡིན་ཞིང་།
དུས་རབས་བཅུ་བདུན་པ འི་དུས་སྟོད་དུ་རྩོམ་སྒྲིག་མཛད་པ འི་
«ཆོས་རྒྱལ་ནོར་བཟང་གི་རྣམ་ཐར་》ནང་ཚེག་ཁྱིམ་དྲུག་མའི་
གཞས་ཀྱི་རྣམ་པ་མང་པོ་འཁོད་ཡོད་ལ་སྡེ་སྲིད་སངས་རྒྱས་རྒྱུ་
མཚོས་མཛད་པའི་ 《མིག་ཡིད་རྣ་བའི་དགའ་སྟོན་》ཞེས་པའི་རོལ་
མོའི་བསྟན་བཅོས་དེའི་ནང་ཚེག་ཁྱིམ་དྲུག་ཅན་གྱི་གཞས་ཚིག་
མང་དུ་འཁོད་ཡོད་དེ་དཔེར་ན། “ ལ་ཐག་གཞུང་ནས་ཐོན་པའི།། མེ་
མདའ་གསེར་ཚགས་དངུལ་ཚགས།། མི་དབང་ཆེན་པོ་མཇལ་བའི།།
མཇལ་དར་ལ་ནི་ཕུལ་གཏོང་” （6） ཞེས་པ་ལྟ་བུའི་ཚིག་གི་སྡེབ་སྟངས་
ཧ་ལམ་དམངས་གཞས་ཀྱི་ཚེག་ཁྱིམ་དྲུག་མ་དང་མཚུངས་པའི་གཞས་
[97



དབུས་གཙང་དམངས་གཞས་ལས་ཚེག་ཁྱིམ་དྲུག་མའི་ལུས་ལ་དཔྱད་པ།
ཚིག་མང་དུ་འཁོད་འདུག་པས་སྐབས་དེར་བོད་ཀྱི་དམངས་ཁྲོད་དུ་
དམངས་གཞས་ཀྱི་རྣམ་པ་དེ་དར་ཁྱབ་ཤུགས་ཆེར་བྱུང་ཡོད་པ་
རིགས་པས་སྒྲུབ་འདུག ། དེར་བརྟེན་རྒྱལ་བ་ཚངས་དབྱངས་པའི་
(གསུང་མགུར་》མ་བརྩམས་པའི་སྔོན་ནས་ཚེག་ཁྱིམ་དྲུག་མའི་
“ གཞས་” དེ་བོད་མིའི་ངག་ཐོག་ཏུ་ཡོངས་སུ་འབྱམས་ཟིན་པ་
རྟོགས་ཐུབ། །
དེ་ཡང་ (རྩོམ་རིག་རྣམ་བཤད་ ལས་ “རང་རེའི་སྔོན་བྱོན་རྩོམ་
རིག་མཁས་ཅན་མི་ཉུང་བ་ཞིག་གིས་མང་ཚོགས་ཀྱི་སྐད་ཆ་སློབ་
སྦྱོང་གནང་རྒྱུར་དོ་ཁུར་ཆེན་པོ་མཛད་དེ་རྩོམ་འབྲིའི་ཕྱག་ལེན་
དངོས་ཀྱི་ཐོག་ནས་རང་རང་སོ་སོའི་བརྩམས་ཆོས་དག་ཀྱང་མང་
ཚོགས་ཀྱི་ཁ་རྒྱུན་དང་ཡོངས་སུ་གཅིག་མཐུན་མཛད་པ་ཡང་ཡོད།
དཔེར་ན་རྒྱལ་དབང་སྐུ་ཕྲེང་དྲུག་པ་ཚངས་དབྱངས་རྒྱ་མཚོའི་
《མགུར་གླུ་》དང་། པཎ་ཆེན་སྐུ་ཕྲེང་བདུན་པ་བསྟན་པའི་ཉི་མས་
མཛད་པའི་ 《ཁ་ཆེ་ཕ་ལུའི་བསླབ་བྱ་དངོས་སྒྲུབ་ཆུ་མིག་》སོགས་ཇི་
སྙེད་ཅིག་ཡོད།” （7)ཅེས་གསུངས་པ་ལྟར་《རྒྱུ ལ་བ་ཚངས་
དབྱངས་རྒྱ་མཚོའི་གསུང་མགུར་》ནི་ཚེག་ཁྱིམ་དྲུག་མའི་དམངས་
གཞས་ལས་ཉིང་བཅུད་བླངས་ཏེ་གསར་རྩོམ་མཛད་པ་ཞིག་ཡིན་
སྟབས་ཁོང་གི་མགུར་དེ་དག་ནི་དམངས་ཁྲོད་ཀྱི་ཚེག་བར་དྲུག་
མའི་ “ གཞས་ ” ཇི་བཞིན་བརྗོད་དོན་དང་རྣམ་པ་གང་ཐད་ནས་
དམངས་གཞས་དང་ཡོངས་སུ་མཚུངས་པའི་ཁྱད་ཆོས་ལྡན་པ་
ཆགས་ཡོད། 《གསུང་མགུར་）ལས་ “སྟོབས་ལྡན་ཧ་ལོའི་མེ་ཏོག །
198



ལེའུ་ལྔ་པ། ཚང མ་དབྱངས་རྒྱ་མཚོའི་མགུར་གླུ་དང་དམངས་གཞས་བལྟ་ཀྱི་འབྲེལ་བ།
མཆོད་པའི་རྫས་ལ་ཕེབས་ན།། གཡུ་སྦྲང་གཞོན་ནུ་ང་ཡང་།། ལྷ་
ཁང་ནང་ལ་ཁྲིད་དང༌།”（8)ཞེས་པ་དེ་བོད་ཀྱི་དམངས་གཞས་
“བྱ་དེ་ཁུ་བྱུག་རྒྱལ་པོ།། ལྷོ་རོང་གཏིང་ལ་ཕེབས་ན།། ཁུག་རྟ་ང་
ཡང་མ་ཞོག ། ལྷོ་རོང་གཏིང་ལ་ཁྲིད་དང་།” （9） ཞེས་པ་དང་ཕན་
ཚུན་བསྡུར་ན་རྩོམ་ཚུལ་དང་། ཉམས་འགྱུར། ཚིག་གི་སྡེབ་སྟངས་
ཙམ་མ་ཟད་ཐ་ན་ཚིག་འབྲུ་ཆ་ཤས་ཐད་རྦད་དེ་གཅིག་གྱུར་ཏུ་སོང་
བ་འདི་འདྲའི་ཆ་མཚུངས་པ་ནི་སྟབས་འགྲིག་ནས་རྣམ་པ་མཚུངས་
པར་གྱུར་པ་ཞིག་རྩ་བ་ནས་ཡིན་མི་སྲིད་ཅིང་། ཡང་ན་ཕན་ཚུན་མི་
མཐུན་བཞིན་དུ་རྟ་གཡག་མགོ་སྦྲེལ་བྱས་པ་ནི་དེ་བས་ཀྱང་མིན་ཏེ་
བསྡུར་བ་བྱས་པ་ཙམ་གྱིས་རང་རང་གི་ཁྱད་ཆོས་མངོན་པར་
གསལ་བས་ན་ཕན་ཚུན་སྟབས་བདེ་བའི་འདྲ་བཟོ་འམ་ཟོལ་བཅོས་
བྱས་རིགས་ཀྱི་གཡའ་ཙམ་ཡང་མེད་པ་བལྟས་པ་ཙམ་གྱིས་ཤེས་ཐུབ།
དེས་ན་གསུང་མགུར་དེའི་ཐོག་མའི་རྩོམ་གཞི་ནི་དམངས་ཁྲོད་དུ་
དར་བའི་དམངས་གཞས་དེའམ་དེ་འདྲའི་རྩོམ་ཚུལ་ལ་དཔེ་མཛད་
དེ་གསར་རྩོམ་མཛད་པའི་རྟགས་མཚན་གསལ་པོ་ཡོད། གོང་
གསལ་གསུང་མགུར་དེའི་རྩོམ་ཚུལ་གྱི་ཐབས་རྩལ་མང་ཚོགས་ཀྱི་ས་
ནས་བླངས་པས་ན་མི་རྣམས་ལ་འདྲིས་ཆེ་ཞིང་སྙིང་ཉེ་བའི་མྱོང་
ཚོར་ཟབ་མོ་འབྱིན་ཐུབ་པ་བྱུང་ཡོད། དེ་བཞིན་གོང་གསལ་གསུང་
མགུར་དེའི་སྒྱུ་རྩལ་གྱི་མཚོན་ཐབས་ཐད་ནས་བཤད་ཀྱང་མཚོན་བྱ་
སྟེ་རང་ཉིད་ཀྱི་བརྩེ་བའི་མཛའ་བོ་གང་ཉིད་ས་འདིར་མི་བཞུགས་
པར་ཡུལ་གཞན་དུ་ཕེབས་འདོད་ན་ང་ཡང་ཁྱེད་དང་མཉམ་དུ་
199



དངུས་གཙང་དམངས་གཞས་ལས་ཚེ༌་ཁྱིམ་དྲུག་མའི་ལུས་ལ་དཔྱད་པ།
འཁྲིད་པར་མཛོད་ཅེས་པའི་ཕོ་མོ་ཕན་ཚུན་མཛའ་བས་བཅིངས་
པའི་རྣམ་འགྱུར་དེ་དམར་རྗེན་དུ་མ་བརྗོད་པར་བསྡུས་བརྗོད་ཀྱི་
ཐབས་སྤྱད་ནས་མཚོན་པ་ཡང་དམངས་གཞས་དེ་དང་ཡོངས་སུ་
མཚུངས་ཤིང༌། ཚིགས་བཅད་ཀྱི་རྣམ་པ་དེ་ལས་བརྗོད་འདོད་པའི་
དོན་དེ་སྒྱུ་རྩལ་གྱི་སྣང་བརྙན་བརྒྱུད་གཅིག་བསྡུས་ཀྱིས་མཚོན་ཐུབ་
པའི་ཁྱད་ཆོས་ལྡན་པ་ཡང་ཧ་ལམ་འདྲ་བས་ན་ 《གསུང་མགུར་
དེའི་མཚོན་བྱེད་རྣམ་པའི་ཆ་ནས་བཤད་ཀྱང་དམངས་གཞས་ལས་
ཉིང་བཅུད་བླངས་ཏེ་གསར་རྩོམ་མཛད་པའམ་དམངས་གཞས་ཀྱི་
ཤན་ཞུགས་ཐེབས་པ་གསལ་པོ་ཡིན་ནོ། །
དེ་ཡང་དེང་དུས་ཀྱི་མཁས་དབང་དོར་ཞི་མཆོག་ནས་ “རྒྱལ་བ་
ཚངས་དབྱངས་པས་ཀྱང་དམངས་ཁྲོད་དུ་དར་བའི་གླུ་གཞས་ཀྱི་
ཉམས་དང་སྦྱོར་སྟངས་བེད་སྤྱད་ནས་མགུར་འདི་འདྲ་བཞེངས་པ་
ཡིན་པར་བསམ་" (10）ཞེས་གསུངས་པ་བཞིན་ 《 གསུང་མགུར་》
ལས་དམངས་གཞས་ཀྱི་ཉམས་འགྱུར་ལས་སླ་པོར་མཐོང་ཐུབ།
ལྷག་པར་དུ་གསུང་མགུར་དེའི་སྐད་བརྡའི་སྦྱོར་ཚུལ་དང་བསམ་
བློའི་ནང་དོན་གང་ལ་བསམས་ཀྱང་དམངས་ཁྲོད་དུ་རྒྱུན་པར་
མཐོང་རྒྱུ་ཡོད་པའི་བརྩེ་དུང་སྐོར་བརྗོད་དོན་དུ་བྱས་པའི་མཛའ་
གཞས་ཀྱི་ཤན་ཞུགས་ཐེབས་ཡོད་པ་སྟེ། དཔེར་ན་ “མ་བྱས་མི་ཁ་སྡང་
བ།། ང་དང་ཕོ་རོག་ནག་ཆུང་།། བྱས་ཀྱང་མི་ཁ་མི་འདུག ། ཁོང་
དང་རྒྱ་ཁྲ་ཧོར་པ།།” （11）ཞེས་པའི་མགུར་དེ་ནི་དམངས་ཁྲོད་ཀྱི་
མཛའ་གཞས་ “ སྣ་རྩེ་ཁྱུང་གི་རི་ལ། དབྱར་རྩྭ་མེད་པའི་དགུན་རྩྭ།།
2}0



ལེའུ་ལྔ་པ། ཚངས་དབྱངས་རྒྱ་མཚོའི་མགུར་གླུ་དང་དམངས་གཞས་བར་གྱི་འབྲེལ་བ།
ང་དང་བདེ་ཆེན་སྒྲོལ་མ།། ལས་འཕྲོ་མེད་པའི་མི་ཁ། ” (12）ཞེས་པ་
དེ་དང་ཤིན་ཏུ་འདྲ་བ་ནི་གཤིབ་བསྡུར་བྱས་པ་ཙམ་གྱིས་མངོན་ཐུབ་
པ་ཞིག་ཡིན། ཡང་དཔེར་ན། “སྤྲིན་པ་ཨ་འུ་མགོ་དེ།། སད་དང་
སེར་བའི་སྣ་འདྲེན།། ཨ་ཅེ་རྒྱ་ཁྱི་ཁ་དེ།། ་རྒྱ་འདྲེ་སློང་བའི་སྣ་
འདྲེན།”（13）ཞེས་པའི་དམངས་གཞས་ཀྱི་གཞས་ཚིག་དེ་དང༌།
“ སྤྲིན་པ་ཁ་སེར་གཏིང་ནག ། སད་དང་སེར་བའི་གཞི་མ། བན་
དེ་སྐུ་མིན་སེར་མིན། སངས་རྒྱས་བསྟན་པའི་དགྲ་བོ།” (14） ཞེས་
པ་དེ་གཉིས་བསྡུར་ན་དཔེ་ལེན་གཞི་རྦད་དེ་མཚུངས་པ་མ་ཟད་དཔེ་
དོན་ཕན་ཚུན་བསྡུར་ཚུལ་ཡང་ཤིན་ཏུ་འདྲ་བ་ཆགས་ཡོད། རྩོམ་པ་
པོས་གོང་གི་མགུར་གླུ་ཚན་པ་དེ་གཉིས་རྩོམ་པའི་ཚེ་དམངས་གཞས་
དེ་གཉིས་སམ་དེ་དང་ཆ་འདྲ་བའི་དམངས་གཞས་གང་རུང་ཞིག་ལ་
དཔེ་མཛད་ནས་མཚོན་བྱའི་དོན་དེ་མཚོན་བྱེད་ཀྱི་ཚིག་གོ་བདེ་ལ་
བསྡུར་བའི་ཁྱད་པར་འབུར་དུ་ཐོན་པའི་ཚིག་སྦྱོར་ལ་དྲངས་པས་
ན་བརྗོད་དོན་དག་སྙན་འཇེབས་ལྡན་པའི་ཚིག་ཉམས་ཐོག་ནས་
མཚོན་ཐུབ་པ་ཞིག་ཆགས་ཡོད་སྙམ། མགུར་དེར་ཚིག་ནུས་དེ་འདྲ་
ཞིག་ལྡན་སྟབས་གཞི་ནས་མི་རྣམས་ཀྱི་རྣ་བར་དཔེ་གསར་ཡིན་ལ་
ཉམས་འགྱུར་གྱིས་གཏམས་པའི་མཛེས་སྣང་ཞིག་སྟེར་ཐུབ་པའི་གླུ་
ཚིག་ཏུ་གྱུར་ཐུབ་པ་བྱུང་བ་ཡིན། མ་གཞི་གོང་གསལ་གསུང་
མགུར་ལ་རྩོམ་པ་པོའི་གསར་རྩོམ་གྱི་ཆ་ཤས་འདྲེས་ཡོད་པ་ནི་སྨོས་
མེད་ཡིན་མོད་འོན་ཀྱང་མགུར་དེའི་ཐོག་མའི་མ་དཔེ་དང་ལྷག་པར་
དུ་མཚོན་བྱེད་རྣམ་པའི་ཐད་ཀྱི་ཉམས་འགྱུར་ནི་གོང་གསལ་
201



དབུས་གཙང་དམངས་གཞས་ལས་ཚེག་ཁྱིམ་དྲུག་མའི་ལུས་ལ་དཔྱད་པ།
དམངས་གཞས་དེའམ་ཡང་ན་དེ་དང་ཆ་མཚུངས་ཀྱི་དམངས་
གཞས་ལས་བྱུང་བ་ཞིག་ཡིན་པ་ནི་ཕན་ཚུན་དབར་ལྡན་པའི་འདྲ་
ཆོས་བསྡུར་ཙམ་བྱས་པས་ཡོངས་སུ་དཔོག་ཐུབ། །
དེ་ལྟར་རྒྱལ་བ་ཚངས་དབྱངས་པའི་མགུར་གླུའི་ཚིག་སྦྱོར་མང་
པོ་ཞིག་གི་ཐོག་མའི་མ་དཔེ་ནི་དམངས་གཞས་ཀྱི་ཚེག་ཁྱིམ་དྲུག་
མའི་ལུས་ལས་བླངས་པར་མཛད་ཡོད་པ་ཚིག་ཐག་བཅད་ནས་
བཤད་ཆོག་ཅིང་། ཐ་ན་མགུར་གླུ་འགའ་ཤས་ཀྱི་རྩོམ་སྟངས་ནི་
དམངས་གཞས་ལས་ཐད་ཀར་དུ་བླངས་པ་ལྟ་བུ འི་ ཤིན་ཏུ་ཆ་
མཚུངས་པའི་རིགས་མི་ཉུང་བ་མཐོང་རྒྱུ་འདུག དེ་ཡང་དཔེར་ན།
དམངས་གཞས་ལས། “ འཕྱོངས་རྒྱུས་ལུ་མའི་ལུ་ཆུ།། ཡར་ལྷ་ཤམ་
པོའི་ ཤམ་ཆུ། ཆུ་རྩ་གཅིག་པ་མིན་ཡང་།། འཛོམ་ས་སྣེ་གདོང་ཟམ་
པ།”（15）ཞེས་པ་འདི་དང་། （གསུང་མགུར་》ལས། “རྒྱ་གར་ཤར་
གྱི་རྨ་བྱ།། ཀོང་ཡུལ་མཐིལ་གྱི་ནེ་ཙོ། འཁྲུངས་ས་འཁྲུངས་ཡུལ་མི་
གཅིག ། འཛོམས་ས་ཆོས་འཁོར་ལྷ་ས།།" （16) ཞེས་པ་འདི་གཉིས་
ཕན་ཚུན་བསྡུར་ན་དཔེ་འཇོག་སྟངས་དང་། ཚིག་སྦྱོར་གྲུབ་སྟངས་
གཅིག་གིས་གཅིག་ལ་ལད་ཟློས་བྱས་པ་ལྟར་སྣང་། གསུང་མགུར་
དེའི་སྒྱུ་རྩལ་ཉམས་འགྱུར་ལ་བལྟས་ན་ཚེག་བར་དྲུག་མའི་དམངས་
གཞས་ལ་ཁོང་ནི་རྒྱུས་མངའ་ཟབ་ཅིང་ཐུགས་མོས་ཆེ་བས་ཁོང་གིས་
དམངས་གཞས་ཀྱི་རྩོམ་སྲོལ་དེ་རྨང་གཞིར་བྱས་ནས་མགུར་མ་དེ་
མཛད་པས་དེ་བས་ཚད་མཐོ་བའི་སྒྱུ་རྩལ་གྱི་འབྲས་བུ་ཞིག་གཏོད་
ཐུབ་པ་མཛད་ཡོད། ཡང་དཔེར་ན་ 《གསུང་མགུར་》ལས། “མི་
302



ལེའུ་ལྔ་པ། ཚངས་དབྱངས་རྒྱ་མཚོའི་མགུར་གླུ་དང་དམངས་གཞས་བར་གྱི་འབྲེལ་བ། །
ཆེན་དཔོན་པོའི་སྲས་མོ།། ཁ་འབྲས་མཚར་ལུགས་བལྟས་ན།། ཁམ་
སྡོང་མཐོན་པོའི་རྩེ་ནས།། འབྲས་བུ་སྨིན་པ་འདྲ་བྱུང་།།” （17）ཞེས་
པ་དང༌། དམངས་གཞས་ལས་ “མི་ཚང་ཕྱུག་པོ འི་བུ་མོ།། ཁམ་
སྡོང་མཐོན་པོའི་འབྲས་བུ།། འཐོགས་པར་ལག་པས་མ་སྙོབ།།
ཞོག་པར་སེམས་པས་མ་བཟོད།''（18) ཅེས་པ་གཉིས་ཀྱང་སྤྱིར་ན་
རྩོམ་ཚུལ་གྱི་རྣམ་པ་འདྲ་མཚུངས་ཡིན་ཞིང་དེ་གཉིས་ལས་ཕྱི་མ་ནི་
མང་ཚོགས་ཀྱི་ངག་ལས་ཐོན་པ་ཞིག་སོང་ཙང་རྗོད་ཚིག་གི་བཀོད་
སྒྲིག་ཐད་ཆ་མི་སྙོམ་ཞིང་ཚིག་འབྲུ་རྣམས་དཔེ་ལ་གཞོལ་ཆེ་བ་
ཆགས་ཞིང་། སྔ་མ་ནི་རྩོམ་པ་པོའི་བསམ་བློའི་ལས་སྣོན་ལས་ཐོན་
པས་ཚིག་རྐང་ཆ་འགྲིག་ལ་དཔེ་དོན་འབྲེལ་ཆགས་པ་ལྟ་བུའི་ཚོར་
སྣང་འབྱིན་པར་བྱེད་པས་ན་གོང་གི་དམངས་གཞས་དེ་ནི་མགུར་མ་
དེའི་ཐོག་མའི་རྣམ་པ་མཚོན་པའི་མ་དཔེ་ལྟ་བུར་སྣང་ངོ༌། ། །
དེར་བརྟེན་གོང་གི་དཔེ་གཞི་ལས་རྒྱལ་བ་ཚངས་དབྱངས་རྒྱ་
མཚོས་མཛད་པའི་གསུང་མགུར་འགའ་ཞིག་གི་རྩོམ་ཚུལ་ནི་ཐད་
ཀར་དམངས་གཞས་ལས་བླངས་པ་ཞིག་ཡིན་འདུག་པར་ངེས་ཤེས་
གསལ་པོ་ཞིག་རྙེད་ངེས་ཡིན། ད་དུང་དཔེ་ཞིག་བཞག་ན། “རྒྱབ་
ཀྱི་ཀླུ་བདུད་བཙན་པོ།། འཇིགས་དང་མི་འཇིགས་མི་འདུག །
མདུན་གྱི་ཀ་ར་ཀུ་ཤུ།། འཐོགས་སུ་དགོས་པ་བྱས་སོང་།།” (19）ཞེས་
པའི་མགུར་དེ་དང་འདྲ་བ་ནི་དམངས་གཞས་ལས། “ཁམ་སྡོང་ཡེ་
ལ་བལྟས་ན།། ཁམ་བུ་ཟ་སྙིང་འདོད་པ།། རྒྱབ་ཀྱི་ཀླུ་བཙན་དམར་
པོ།། ཞེ་དྲག་གང་འདྲ་མེད་དམ།” （20）ཞེས་པ་གཉིས་བསྡུར་ན་
203



དབུས་གཙང་དམངས་གཞས་ལས་ཚེག་ཁྱིམ་དྲུག་མའི་ལུས་ལ་དཔྱད་པ།
མཚོན་བྱེད་ཀྱི་དཔེ་ལེན་གཞི་གཅིག་པ་ཡིན་པ་མ་ཟད་ཚིག་སྦྱོར་
སྟབས་བདེ་ཞིང་ཁ་སྐད་ཀྱི་ཉམས་ལྡན་པ་སོགས་གང་ནས་བལྟས་
ཀྱང་འདྲ་ཆོས་མང་དུ་སྣང་བས་ན་གོང་གསལ་གྱི་མགུར་དེ་ནི་དེ་
དང་ལྟོས་ཟླར་གནས་པའི་དམངས་གཞས་དེ་ཉིད་རྨང་གཞིར་
མཛད་དེ་གསར་རྩོམ་མཛད་པ་མིན་ནམ་སྙམ། །
གོང་དུ་དྲངས་པའི་དཔེ་མཚོན་དེ་དག་ལས་དཔོག་ཐུབ་པར་
རྒྱལ་བ་ཚངས་དབྱངས་པའི་《གསུང་མགུར་》གྱི་མཚོན་བྱེད་ཀྱི་
རྣམ་པ་ནི་དམངས་ཁྲོད་དུ་དར་བའི་ཚེག་བར་དྲུག་མའི་དམངས་
གཞིས་ལ་དཔེ་མཛད་དེ་གསར་རྩོམ་མཛད་པ་ཞིག་ཡིན་པ་མཐོང་
ཐུབ། དེར་བརྟེན་དམངས་གཞས་ཀྱིས་གསུང་མགུར་དེའི་མཚོན་
བྱེད་རྣམ་པའི་ཐད་ཚིག་སྦྱོར་གྲུབ་སྟངས་དང་། དཔེ་ལེན་སྟངས་
གང་ཅིར་ག ཏིང་ཟབ་པའི་ཤུགས་རྐྱེན་དང་སྐུལ་འདེད་ཀྱི་ནུས་པ་
ཐོན་ཡོད་ཅིང་། ཁོང་གི་གསུང་མགུར་ལ་རྒྱ་ཆེའི་ངལ་རྩོལ་མི་
དམངས་ཀྱིས་ཡོངས་ ཁྱབ་ཏུ་དགའ་གཅེས་ཞུ་དོན་ནི་མགུར་དེ་
དག་ཐོས་པ་ཙམ་གྱིས་མི་རྣམས་ཀྱི་སེམས་ནང་རང་ཉིད་ཀྱིས་རྒྱུན་
གཏན་ནས་ལེན་རྒྱུར་དགའ་བའི་དམངས་གཞས་ཉན་པ་ལྟ་བུའི་
ཚོར་སྣང་འབྱིན་ཐུབ་པས་ཡིན། །
མདོར་ན་གསུང་མགུར་དེ འི་སྒྱུ་རྩལ་མཚོན་ཐབས་ཐད་
དམངས་གཞས་ཀྱི་ཉམས་འགྱུར་གྱིས་ཕྱུག་པ་ནི་མི་རྣམས་ཀྱིས་
དགའ་མོས་ཞུ་བའི་རྒྱུ་རྐྱེན་གཙོ་བོ་ཞིག་ཡིན་ཞིང་། གསུང་མགུར་
2j4



ལེའུ་ལྔ་པ། ཚངས་དབྱངས་རྒྱ་མཚོའི་མགུར་གླུ་དང་དམངས་གཞས་བར་གྱི་འབྲེལ་བ། །
དེ་རྣམས་ནི་རྩོམ་པ་པོས་དམངས་གཞས་ལ་དཔེ་མཛད་ནས་དེ་ལས་
ཕན་ཡོད་ཀྱི་སྒྱུ་རྩལ་མཚོན་ཐབས་བསྡུ་ལེན་མཛད་པའི་རྨང་གཞིའི་
ཐོག་ཁོང་རང་ཉིད་ཀྱི་ཕུན་སུམ་ཚོགས་པའི་བསམ་བློའི་བརྩེ་དུང་
དང་ཁྱད་འཕགས་ཀྱི་ཐུགས་རྩལ་བེད་སྤྱད་དེ་དེ་བས་ཕྱུག་པའི་སྒྱུ་
རྩལ་གྱི་རོ་ཉམས་ལྡན་པ་ཞིག་ཏུ་འཕེལ་རྒྱས་བཏང་ཡོད།
གཉིས་པ། དམངས་གཞས་ཀྱིས་གསུང་མགུར་དེའི་བརྗོད་
བྱའི་ནང་དོན་ཐད་ཐེབས་པའི་ཤུགས་རྐྱེན།
བོད་ཀྱི་དམངས་གཞས་ཀྱི་མཚོན་བྱེད་རྣམ་པས་རིག་འཛིན་
ཚངས་དབྱངས་རྒྱ་མཚོའི་གསུང་མགུར་ལ་ངེས་གཏན་གྱི་ཤུགས་
རྐྱེན་ཐེབས་པ་གོང་དུ་བཤད་ཟིན་ཀྱང་མཚོན་བྱེད་ཀྱི་རྣམ་པ་གཅིག་
པོས་གཏིང་ཟབ་པའི་ཤན་ཞུགས་ཐེབས་པ་ནི་རྩ་བ་ནས་མིན་པ་སྟེ་
གལ་ཏེ་མཚོན་བྱའི་དོན་གྱི་ཐད་ནས་ངེས་གཏན་གྱི་འབྲེལ་བ་ཞིག་
མ་བྱུང་ན་གསུང་མགུར་དེ་རྒྱུ་ཆེའི་ངལ་རྩོལ་མི་དམངས་ཀྱི་ཁྲོད་དུ་
དར་ཁྱབ་ཤུགས་ཆེན་བྱུང་བའི་སྣང་ཚུལ་ག་ལ་ཐོན་སྲིད།
ཚང་མས་མཁྱེན་གསལ་བཞིན་རྩོམ་རིག་སྒྱུ་རྩལ་ནི་མཐར་
གཏུགས་ནས་བཤད་ན་སྐད་ཆའི་སྒྱུ་རྩལ་ཡིན་ཞིང་སྐད་ཆ་ནི་ནང་
དོན་དང་རྣམ་པ་གཉིས་ཀའི་ཆ་ཤས་འདུས་པའི་གོང་བུ་ཞིག་ཡིན།
དེ་གཉིས་ཀྱི་འབྲེལ་བ་ནི་ནང་དོན་གང་ཡང་རྣམ་པར་བརྟེན་ནས་
མངོན་དགོས་ལ་རྣམ་པ་ནི་ནང་དོན་གྱིས་ཐག་གཅོད་པའི་འགལ་
205



དབུས་གཙང་དམངས་གཞས་ལས་ཚེག་ཁྱིམ་དྲུག་མའི་ལུས་ལ་དཔྱད་པ།
འབྲེལ་གྱི་ཕུང་པོ་ཞིག་ཡིན། དེར་བརྟེན་བོད་ཀྱི་དམངས་གཞས་ཀྱི་
མཚོན་བྱེད་རྣམ་པའི་ཐད་ཀྱི་ཤན་ཞུགས་ཕུད་ད་དུང་ནང་དོན་གྱི་
ཆ་ནས་ཀྱང་ཚངས་དབྱངས་རྒྱ་མཚོའི་གསུང་མགུར་ལ་བསུབ་
ཐབས་མེད་པའི་ཤན་ཞུགས་ཐེབས་ཡོད། །
བོ ད་ཀྱི་མཁ ས་དབང་རྣམས་ཀྱི་ཁྲོད་རིག་ འཛིན་ཚ ང ས་
དབྱངས་རྒྱ་མཚོའི་ （གསུང་མགུར་） གྱི་ནང་དོན་ཐད་དྲང་ངེས་ཀྱི་
གོ་དོན་འབྱེད་རྒྱུ་ཡོད་མེད་སྐོར་གྱི་ལྟ་ཚུལ་མི་མཐུན་པ་ཡོད་ཀྱང་
ཚིག་ངོས་ཀྱི་བརྗོད་དོན་ནི་བོད་ཀྱི་མཁས་པ་སྔ་མ་སུ་ཞིག་གི་མགུར་
མ་དང་མི་མཐུན་པར་ཁོང་གིས་འཇིག་རྟེན་པའི་དགའ་སྐྱོ་ཆགས་
སྡང་བརྗོད་དོན་དུ་བྱས་ནས་བརྩམས་པར་མཛད་ཡོད་པས་ཐད་
ཀར་དུ་བལྟས་ན་འཇིག་རྟེན་ཁྱིམ་པའི་འཚོ་བ་མཚོན་པར་བྱེད་རྒྱུ་ནི་
གསུང་མགུར་དེའི་བརྗོད་དོན་ཡིན་ཞེས་སྨྲས་ཀྱང་མི་འགྲིག་པ་མེད་
ལ་དེའི་ཚིག་ངོས་ཀྱི་བརྗོད་བྱ་ཕལ་ཆེ་བ་ནི་ཕོ་མོའི་བརྩེ་དུང་སྐོར་
ཡིན་པས་དེ་ནི་མགུར་དེའི་དམིགས་བསལ་ཁྱད་ཆོས་སུ་བརྩི་ཆོག
སྤྱིར་འཇིག་རྟེན་པའི་འཚོ་བའི་ནང་ཕོ་མོའི་བརྩེ་དུང་ནི་ནང་
དོན་གལ་ཆེན་ཞིག་ཡིན་སྟབས་བོད་ཀྱི་དམངས་གཞས་ཁྲོད་དུ་ཡང་
གཞོན་ནུ་ཕོ་མོའི་བརྩེ་དུང་ནི་བརྗོད་བྱ་གཙོ་བོ་ཞིག་ཡིན་ཞིང་།
ཁོང་ཚོས་དམངས་གཞས་ལ་བརྟེན་ནས་རང་ཉིད་ཀྱི་ལྷད་མེད་ཀྱི་
བརྩེ་དུང་སོགས་ནང་སེམས་ཀྱི་དགའ་སྐྱོའི་རྣམ་འགྱུར་སྣ་ཚོགས་
མཚོན་པར་བྱེད་ཀྱི་ཡོད། ལོ་རྒྱུས་ཐོག་རྒྱལ་བ་ཚངས་དབྱངས་པས་
རྒྱུ་རྐྱེན་འདྲ་མིན་གྱི་དབང་གིས་བསླབ་སྡོམ་ཡང་ཕྱིར་ཕུལ་ནས་
2tj6



ལེའུ་ལྔ་པ་ ཚངས་དབྱངས་རྒྱ་མཚོའི་མགུར་གླུ་དང་དམང ས་ཆ་ནས་བར་གྱི་འབྲེལ་བ།
འཇིག་རྟེན་ཁྱིམ་པའི་ལུགས་ཀྱི་མཛད་སྤྱོད་བསྐྱངས་པའི་སྐོར་
འཁོད་པར་གཞིགས་ན་ཕོ་མོའི་བརྩེ་དུང་སོགས་བརྗོད་དོན་དུ་བྱས་
པའི་དམངས་གཞས་ཀྱི་སྒྱུ་རྩལ་ཉམས་འགྱུར་ལ་མྱོང་རོལ་མཛད་
པའང་སྲིད་པས་དེས་ན་མགུར་དེའི་ནང་དོན་ལ་བལྟས་ན་དམངས་
གཞས་དང་དབྱེ་བ་མེད་པར་འཇིག་རྟེན་སྲིད་པའི་འཚོ་བའི་ཉམས་
སྣང་གིས་ཕྱུག་ཅིང་སེམས་ཁོང་ནས་འཕྱུར་བའི་རྣལ་མའི་དུང་
སེམས་མངོན་པར་ཟབ་པའི་ཁྱད་ཆོས་ལྡན་པར་འགྱུར།
དེ་འདྲ་ཡིན་སྟབས་ མགུར་གླུ་》དེའི་སྦུས་དོན་ཇི་ལྟར་ཡིན་
ཡང་རུང་ཚིག་ངོས་ཀྱི་བརྗོད་དོན་ནི་ཐད་ཀར་དུ་འཇིག་རྟེན་ཁྱིམ་
པ་རྣམས་ཀྱི་བསམ་བློའི་མོས་པ་དང་འཚམས་ཐུབ་པ་བྱུང་ཞིང་།
ལྷག་པར་དུ་དམའ་རིམ་ངལ་རྩོལ་མི་དམངས་རྣམས་ཀྱི་ཁྲོད་རང་
ཉིད་ཀྱིས་ལེན་བཞིན་པའི་དམངས་གཞས་ལྟར་ཤིན་ཏུ་འདྲིས་ཆེ་ཞིང་
སྙིང་ཉེ་བའི་ཚོར་སྣང་བཅོས་མ་མིན་པ་སྟེར་ཐུབ་པ་མ་ཟད་ལྷག་
པར་དུ་ན་གཞོན་རྣམས་ཀྱིས་མགུར་གླུ་དེ་དག་ཐོས་པ་ཙམ་གྱིས་ཧ་
ལམ་རང་ཉིད་ཀྱི་སེམས་ཚོར་དང་། སྐྱིད་སྡུག ལས་དབང་སོགས་
ལ་འགྲེལ་བཤད་བྱེད་པའམ་དེ་དག་གིས་རང་ཉིད་ཀྱི་ནང་སེམས་
ཀྱི་མྱོང་སྣང་སྣ་ཚོགས་མངོན་སུམ་དུ་མཚོན་པ་ལྟར་གྱི་མྱོང་ཚོར་
གཏིང་ཟབ་པ་འབྱིན་པར་བྱས་སོ། །
ཁོང་གི་དམིགས་བསལ་གྱི་འཚོ་བའི་མྱོང་བརྒྱུད་དེས་རྐྱེན་བྱས་
ཏེ་གསུང་མགུར་དེ་འདྲ་ཞིག་བརྩམས་པར་མཛད་སྟབས་མགུར་མ་
དེ་ནི་སྔོན་བྱོན་མཁས་དབང་གཞན་གྱིས་མཛད་པའི་མགུར་མ་གང་
207



དབུས་གཙང་དམངས་གཞས་ལས་ཚེག་ཁྱིམ་དྲུག་མའི་ལུས་ལ་དཔྱད་པ།
དང་ཡང་མི་འདྲ་བར་འཇིག་རྟེན་ཁྱིམ་པ་རྣམས་ཀྱིས་དམིགས་
བསལ་གྱིས་དགའ་མོས་བྱེད་པའི་མགུར་མ་ཞིག་ཏུ་གྱུར་སྟབས་མི་
རྣམས་ཀྱིས་ཡོངས་ཁྱབ་ཏུ་གྱེར་ལེན་བྱེད་པར་དགའ་བའི་གླུ་ཚིག་
ཅིག་ཆགས་ཤིང་གལ་ཏེ་བརྗོད་དོན་དེ་འདྲ་ཞིག་མིན་ན་མགུར་དེ་
ཡང་དམངས་ཁྲོད་དུ་དར་ཁྱབ་ཤིན་དུ་ཆེ་བ་ག་ལ་ཡོང་ཐུབ། །
དེའི་ཕྱིར་ （མགུར་གླུ་དེ་ཉིད་སྐབས་དེའི་རྒྱ་ཆེའི་ངལ་རྩོལ་མི་
དམངས་ཁྲོད་དུ་མགྱོགས་མྱུར་དར་ཁྱབ་ཐུབ་པ་བྱུང་ཞིང་། དེ་ལ་
མི་རྣམས་ཀྱིས་ཡོངས་ཁྱབ་ཏུ་དགའ་གཅེས་ཞུ་བའི་རྒྱུ་མཚན་ཡང་
ཚད་གཞི་ངེས་གཏན་ཞིག་གི་ཐོག་ནས་བརྗོད་ན་གང་དེའི་བརྗོད་
དོན་ལ་དམངས་གཞས་ཀྱི་ཤུགས་རྐྱེན་ཐེབས་པར་རག་ལས་ཡོད།
དཔེར་ན། 《གསུང་མགུར་》ལས་ “ དང་པོ་མ་མཐོང་ཆོག་ག །
སེམས་པ་ཤོར་དོན་མི་འདུག ། གཉིས་པ་མ་འདྲིས་ཆོག་ག །
སེམས་གཅོང་ཡོང་དོན་མི་འདུག །” （21）ཅེས་པའི་ཚིག་ངོས་ཀྱི་གོ་
དོན་ནི་བརྩེ་དུང་གི་མྱུ་གུ་འབུས་བཞིན་པ འི་གཞོན་ནུ་ཞིག་ལ་
མཚོན་ན་སེམས་ཚོར་རི་མོར་ཕབ་པ་ལྟར་འདི་ལས་ཁ་གསལ་ཞིང་
གནད་དུ་ཐིངས་པ་ཞིག་ཡོང་མི་སྲིད་པའི་ཚོད་དུ་སྣང་བས་དེའི་
ཚིག་ངོས་ལས་གཞོན་ནུ་ཕོ་མོ་ཕན་ཚུན་དྲན་གདུང་གིས་མནར་
བ འི་གཟུགས་བརྙན་མངོན་སུམ་ག སོན་རྗེན་དུ་འཆར་ཡོད།
མགུར་དེ་དང་འདྲ་བ་ནི་དམངས་གཞས་ནང་ “དེ་རིང་མཇལ་བའི་
དགའ་ཚོར།། སང་ཞོགས་བྲལ་བའི་སྡུག་བསྔལ།། མཇལ་བའི་
དགའ་ཚོར་འདི་ལས།། བྲལ་བའི་སྡུག་བསྔལ་ཆེ་བ།།” (22）ཞེས་
238



ལེའུ་ལྔ་པ། ཚངས་དབྱངས་རྒྱ་མཚོའི་མགུར་གླུ་དུང་དམངས་གཞས་བར་གྱི་འབྲེལ་བ། །
པའི་དོན་དང་འདྲ་ཞིང་ནང་དོན་དེ་འདྲའི་དམངས་གཞས་ལ་དེང་
སང་ཡོངས་གྲགས་ཀྱི་མིང་ལ་མཛའ་གཞས་ཞེས་འབོད། ཡང་
དཔེར་ན། “ཁུ་བྱུག་མོན་ནས་ཡོང་བས། ནམ་དུས་ས་བཅུད་ཕེབས་
སོང་།། ང་དང་བྱམས་པ་འཕྲད་ནས། ལུས་སེམས་ལྷོད་པོར་
ལངས་སོང་།” （23) ཞེས་པའི་མགུར་ལས་སྐྱེ་བོ་གང་ཞིག་བྲལ་ཡུན་
རིང་བའི་བྱམས་པ་དང་འཕྲད་པ་ན་རང་ཉིད་ཀྱི་ལུས་སེམས་
དགའ་བས་མྱོས་པ་དེ་ནི་དཔྱིད་ཀ་ཁུ་བྱུག་མོན་ནས་ཡོང་བའི་དུས་
སུ་ནམ་དུས་དྲོ་ཞིང་སྐྱིད་པར་འགྱུར་འགོ་ཚུགས་པའི་དཔེ་ལ་སྦྱར་
བས་མགུར་དེ་ནི་དམངས་ཁྲོད་ཀྱི་མཛའ་གཞས་དང་ཡོངས་སུ་
མཚུངས་པར་འཇིག་རྟེན་ཁྱིམ་པའི་དགའ་སྐྱོ་འདུ་བྲལ་གྱི་འཚོ་བའི་
ཉམས་སྣང་གིས་ཕྱུག་པ་ཞིག་ཆགས་ཡོད། །
དེ་ལྟར་རྒྱལ་བ་ཚངས་དབྱངས་པའི་གསུང་མགུར་གྱི་དངོས་
བསྟན་བརྗོད་བྱ་ཕལ་ཆེར་ཕོ་མོའི་བརྩེ་དུང་གི་སྐོར་ཡིན་ཞིང་
འཇིག་རྟེན་ཁྱིམ་པ་རྣམས་ཀྱིས་རྟག་པར་ངག་ནས་ལེན་པའི་མཛའ་
གཞས་དང་ཁྱད་མེད་པས་གསུང་མགུར་དེའི་ནང་དོན་ནི་དམངས་
གཞས་ཀྱི་བརྗོད་དོན་འདྲེན་སྟངས་ལ་དཔེ་མཛད་ནས་བརྩམས་
པར་མཛད་པ་ཤིན་ཏུ་གསལ། དེར་བརྟེན་མགུར་གླུ་དེའི་བརྗོད་
དོན་ཐད་ལའང་དམངས་གཞས་ཀྱི་ཤུགས་རྐྱེན་ཐེབས་ཡོད་ཅེས་
སྨོས་ཆོག་གོ །།
209



དབུས་གཙང་དམངས་གཞས་:ས་ཚེག་ཁྱིམ་དྲུག་མའི་ལུས་ལ་དཔྱོད་པ།
གསུམ་པ། （གསུང་མགུར་）གྱིས་དམངས་གཞས་ལ་
ཐེབས་པའི་ཤུགས་རྐྱེན། །
རྒྱལ་བ་ཚངས་དབྱངས་པའི་ （གསུང་མགུར་)ནི་ཐོག་མར་བོད་
ཀྱི་དམངས་གཞས་ལ་དཔེ་མཛད་དེ་བརྩམས་པ་ཞིག་ཡིན་ནའང་
མགུར་དེ་དག་དམངས་ཁྲོད་དུ་དར་རྗེས་དམངས་གཞས་རང་ངོས་
ཀྱི་འཕེལ་རྒྱས་ཐད་སྔར་མེད་ཀྱི་ཤུགས་རྐྱེན་ཐེབས་ཡོད་པ་ནི་
（གསུང་མགུར་ དེའི་རིན་ཐང་གལ་ཆེན་ཞིག་ཡིན། བོད་ཀྱི་ལོ་
རྒྱུས་ཐོག་མཁས་པའི་ཞལ་ལས་བལྟམས་པའི་གསུང་མགུར་སྣ་
ཚོགས་ཤིག་བྱུང་མྱོང་ཡོད་མོད་རྒྱལ་བ་ཚངས་དབྱངས་པའི་གསུང་
མགུར་གྱིས་དམངས་ཁྲོད་ཀྱི་ངག་རྩོམ་ལ་ཐེབས་པའི་ཤུགས་རྐྱེན་ལྟ་
བུ་ནི་ད་བར་བྱུང་ཡོང་མེད་པ་ཞིག་ཡིན། ཁོང་གིས་གསུང་དེས་
བོད་ཀྱི་དམངས་གཞས་ལ་གཏིང་ཟབ་ཅིང་ཡུན་རིང་བའི་ཤུགས་
རྐྱེན་ཐེབས་པས་རིམ་བཞིན་གསུང་མགུར་དེ་དག་ཧ་ལམ་གཅིག་
ཀྱང་མ་ལུས་པ་མང་ཚོགས་ཀྱི་ངག་ཐོག་ཏུ་ཁྱབ་ཡོད་ཅིང་ཐ་ན་དེང་
སང་ཡང་མུ་མཐུད་ངལ་རྩོལ་མི་དམངས་རྣམས་ཀྱིས་རྟག་པར་ངག་
ཐོག་ནས་དབྱངས་རྟ་གང་རུང་ལ་དྲངས་ནས་གྱེར་ལེན་བྱེད་པའི་
གླུ་ཚིག་ཏུ་གྱུར་ཡོད། །
རྒྱལ་བ་ཚངས་དབྱངས་པ་ནི་བོད་ཀྱི་དམངས་ཁྲོད་གླུ་གཞས་ལ་
སྦྱངས་གོམས་ཟབ་པ་ཞིག་ཡིན་པ་མ་ཟད་སྔོན་བྱོན་མཁས་པའི་
21)



ལེའུ་ལྟ་པ། ཚངས་དབྱངས་རྒྱུ་མཚོའི་མགུར་གླུ་དང་དམངས་གཞས་ པར་གྱི་འབྲེལ་བ།
Bir
གསུང་རྩོམ་ལའང་སློབ་གཉེར་མཛད་མྱོང་བའི་སྙན་ངག་པ་ཞིག་
ཡིན་པས་ཁོང་གིས་མཛད་པའི་ （གསུང་མགུར་རྣམས་རྩོམ་ཚུལ་
དམངས་གཞས་དང་འདྲ་ཡང་ནང་དོན་མཚོན་སྟངས་དང་ཚིག་
སྦྱོར་བྱེད་སྟངས་སོགས་སྒྱུ་རྩལ་གྱི་ཕན་འབྲས་ཐད་དམངས་གཞས་
ལས་ཚད་མཐོ་ཞིང་གཏིང་ཟབ་པ་བྱུང་ཡོད། དཔེར་ན (གསུང་
མགུར་》 ལས། “རང་སེམས་སོང་བའི་མི་དེ།། གཏན་གྱི་མདུན་
མར་བྱུང་ན།། རྒྱ་མཚོའི་གཏིང་གི་ནོར་བུ།། ལོན་པ་དེ་དང་འདྲ་
བྱུང་།” （24）ཞེས་པའི་ནང་ཚིག་སྦྱོར་ཐད་རང་སེམས་སོང་བའི་མི་དེ་
ཞེས་ཡིག་སྐད་ཀྱི་ཉམས་འགྱུར་ལྡན་པས་དམངས་གཞས་དང་བསྡུར་
ན་དེ་བས་སྙན་འཇེབས་ལྡན་ལ་ཡི་གར་འོང་བས་སྒྱུ་རྩལ་གྱི་སྣང་
བརྙན་བཞེངས་སྟངས་དམངས་གཞས་ལས་ཚད་མཐོ་བ་སྟེ་སྤྱིར་
དམངས་གཞས་ནང་ཚིག་དེ་འདྲ་སྤྱོད་པ་དཀོན་ཞིང་། གལ་ཏེ་ཚིག་
རྐང་དེ་དམངས་གཞས་ནང་ལེན་ཚུལ་ཇི་ལྟར་ཡིན་ནམ་སྙམ་ན་ཕལ་
ཆེར་འདི་ལྟར་ལེན་སྲིད་པ་སྟེ། སེམས་ལ་ཡོད་པའི་མི་དེ། ཞེས་པའམ།
སེམས་པ་ཤོར་བའི་མི་དེ། ཞེས་པ་ལྟར་ཚིག་སྦྱོར ་ཐད་ཀར་
དུ་ཁ་སྐད་གཙོ་ཆེར་བྱེད་ངེས་པས་དེ་གཉིས་བསྡུར་ན་མགུར་མའི་
ཚིག་སྦྱོར་དེ་བས་ཉམས་དོད་ཅིང་སྙན་ཆ་ཟབ་པས་སྙན་ངག་གི་
ཉམས་འགྱུར་དང་ལྡན་པ་ཆགས་ཡོད་དོ། ། ཁོང་གིས་དམངས་
གཞས་ཀྱི་ཚིག་སྦྱོར་ཁ་གསལ་གོ་བདེ་ཡིན་པའི་ཁྱད་ཆོས་བླངས་པ་མ་
ཟད་རང་ཉིད་ཀྱི་སྒྱུ་རྩལ་ལས་སྣོན་བརྒྱུད་དེ་བས་ལྷག་པའི་མཛེས་
ཉམས་བསྐྲུན་པར་མཛད་པས་མི་རྣམས་ལ་བསམ་པའི་ལོངས་སྤྱོད་
2It



དབུས་གཙང་དམངས་གཞས་ལས་ཚེག་ཁྱིམ་དྲུག་མའི་ལུས་ལ་དཔྱད་པ།
འཛད་དུ་མེད་པ་རོལ་མྱོང་གི་སྐལ་བ་བྱུང་བ་དང་སྦྲགས་ཚང་མས་དེ་
ལ་སློབ་འདོད་པའི་ཀུན་སློང་རང་བཞིན་དུ་བསྐྱེད་པ་ནི་མགུར་མ་དེ་
དག་དམངས་ཁྲོད་དུ་ས་ཁྱབ་རྡོ་ཁྱབ་དུ་སོང་བ་ལས་མཐོང་ཐུབ། །
《གསུང་མགུར་》 དེའི་ཁྱད་ཆོས་གཙོ་བོ་ཞིག་ནི་ཡིག་སྐད་དང་
ཁ་སྐད་ཟུང་འབྲེལ་འོས་ཤིང་འཚམས་པ་མཛད་པ་དེ་ཡིན་ཏེ། དེ་
ཡང་དཔེར་ན་ (གསུང་མགུར་》ལས། “རྩི་ཐོག་བ་མོའི་ཁ་ལ།། སྐྱི་
བསེར་རླུང་གི་ཕོ་ཉ།། མེ་ཏོག་སྦྲང་བུ་གཉིས་ཀྱི། འབྲལ་མཚམས་
འབྱེད་མཁན་ལོས་ཡིན།།” （25) ཞེས་པའི་ནང་རྩི་ཐོག་དང་སྐྱི་བསེར་
ལྟ་བུའི་ཚིག་ནི་མཁས་པའི་ཡིག་རྩོམ་ནང་ཐོན་པ་ཤས་ཆེ་བས་ན་
ཡིག་ཐོག་རྩོམ་ཡིག་གི་ཉམས་འགྱུར་ལྡན་པ་ཆགས་ཡོད་ཅིང༌།
ཡང་བ་མོའི་ཁ་ལ་ཟེར་བ་ལྟ་བུའི་ཚིག་ནི་ཁ་སྐད་ཀྱི་ཚིག་ཉམས་ཡོད་
པས་མགུར་དེའི་ཚིག་སྦྱོར་ཐད་ཡིག་སྐད་དང་ཁ་སྐད་ཟུང་འབྲེལ་
ལེགས་པོའི་སྒོ་ནས་རྗོད་ཚིག་ལ་ཞུན་བརྡར་མཛད་ཡོད། ཁོང་གིས་
དམངས་གཞས་ལ་དཔེ་བླངས་ནས་ཁ་གསལ་ཞིང་གོ་བདེ་བའི་
མགུར་མ་དེ་འདྲ་ཞིག་བརྩམས་པར་བརྟེན་ （གསུང་མགུར་》 དེ་ལ་
དམངས་གཞས་ཀྱི་ཉམས་དང་ལྡན་པར་འགྱུར་ཞིང་དེ་འདྲའི་
རྩོམ་ཚུལ་ནི་ （གསུང་མགུར་》 དེའི་དམིགས་བསལ་གྱི་ཁྱད་ཆོས་
ཤིག་ཏུ་གྱུར་ཡོད། །
དེར་བརྟེན་ （གསུང་མགུར་》 དེ་དམངས་ཁྲོད་དུ་དར་ཁྱབ་
ཤུགས་ཆེན་བྱུང་ཞིང་ད་ལྟའི་དུས་སུ་ཡང་མང་ཚོགས་ཁྲོད་དུ་
གསུང་མགུར་》དེ་དག་དམངས་གཞས་སུ་བརྩི་རྐྱང་གིས་གྱེར་
R 2]
2i2



ལེའུ་ལྔ་པ། ཚངས་དབྱངས་རྒྱ་མཚོའི་མགུར་གླུ་དུས་དམངས་གཞས་བར་གྱི་་འབྲེལ་བ།
ལེན་བྱེད་ཀྱི་ཡོད། དཔེར་ན། “དབུས་ཀྱི་རི་རྒྱལ་ལྷུན་པོ། མ་འགྱུར་
བརྟན་པོར་བཞུགས་དང་།། ཉི་མ་ཟླ་བའི་འཁོར་ཕྱོགས།། ནོར་
ཡོང་བསམ་པ་མི་འདུག །" (26) ཅེས་པའི་མགུར་དེ་ལྟ་བུ་ནི་དབུས་
གཙང་ཞིང་ཁུལ་དུ་ཆོང་ས་སོགས་རྟེན་འབྲེལ་འདུ་འཛོམས་གང་
སར་གྱེར་ལེན་བྱེད་པའི་གཞས་ཚིག་གཙོ་བོ་ཞིག་ཆགས་ཡོད་ཅིང་
མགུར་དེ་དག་སོ་སོར་གཏན་འཇགས་ཀྱི་མིང་ཡང་བཏགས་ཡོད་དེ།
དཔེར་ན་སྐྱེ་བོ་ཕན་ཚུན་ཁྲུང་གཞས་ལེན་སྐབས་ “དབུས་ཀྱི་རི་རྒྱལ་
ལྷུན་པོ་” ག ཏོང་གི་ཡིན་ཞེས་བརྗོད་པ་དང་གཞས་ཚིག་དེ་ལ་
འཚམས་པའི་གཏན་འཇགས་ཀྱི་གཞས་གདངས་ཀྱང་ལེན་རྒྱུ་ཡོད།
གསུང་མགུར་དེ་ནི་བོད་ཀྱི་དམངས་ཁྲོད་ཀྱི་མཛའ་གཞས་དང་ཁྱད་
པར་མེད་ཅེས་གོང་དུ་བཤད་ཟིན་པས་ན་སྐྱེ་བོ་མང་པོ་འདུ་སར་
ལེན་མི་སྲིད་པས་ཆང་གཞས་སུ་ཇི་ལྟར་འགྱུར་རམ་སྙམ་ན། མ་
གཞི་ཁོང་གི་གསུང་མགུར་མང་ཆེ་བའི་ནང་ཕོ་མོའི་མཛའ་འབྲེལ་གྱི་
སྐོར་མངོན་གསལ་དུ་བསྟན་ཡོད་ཀྱང་འགའ་ཞིག་གི་བརྗོད་བྱའི་
ཐད་ཅུང་ཟད་གབ་པའི་ཉམས་དང་ལྡན་པ་སྟེ། དཔེར་ན་གོང་
གསལ་གྱི་མགུར་དེ་ལྟ་བུ་ནི་ཕོ་མོའི་མཛའ་འབྲེལ་གྱི་སྐོར་ལ་སྦྱར་
ཀྱང་འཐུས་ལ། དཔོན་འབངས་སམ་ཕ་མ་བུ་ཚའི་འབྲེལ་བ་ལྟ་
བུར་གོ་ན་ཡང་ཡོངས་སུ་འཚམས་པ་ཞིག་ཡིན་སྟབས་དེ་འདྲའི་གླུ་
ཚིག་དེ་དགའ་སྟོན་རྟེན་འབྲེལ་སྐབས་རྟག་པར་གྱེར་ལེན་བྱ་ཡུལ་
དུ་གྱུར་བ་ཡིན། དེ་བཞིན་ “ བྱ་དེ་ཁྲུང་ཁྲུང་དཀར་མོ།། གཤོག་
རྩལ་ང་ལ་གཡར་དང་།། ཐག་རིང་རྒྱང་ནས་མི་འགྲོ།། ལི་ཐང་
213



དབུས་གཙང་དམངས་གཞས་ལས་ཚེག་ཁྱིམ་དྲུག་མའི་ལུས་ལ་དཔྱད་པ།
བསྐོར་ནས་སླེབས་ཡོང་།" （27） ཞེས་པ་དང་། ༥ ཤར་ཕྱོགས་རི་
བོའི་རྩེ་ནས།། དཀར་གསལ་ཟླ་བ་ཤར་བྱུང་།། མ་སྐྱེས་ཨ་མའི་ཞལ་
རས།། ཡིད་ལ་འཁོར་འཁོར་བྱས་བྱུང་།།” （26） ཞེས་པ་ལ་སོགས་
པའི་གསུང་མགུར་མང་པོ་ཞིག་ནི་དེང་གི་ཆར་ཡང་དམངས་གཞས་
ནང་སྔར་ཡོད་ཀྱི་ཚིག་སྦྱོར་ཇི་མ་ཇི་བཞིན་གྱེར་ལེན་བྱ་དང་བྱེད་
མུས་ཀྱི་སྲོལ་མ་ཉམས་པར་ཡོད་དོ། །
《གསུང་མགུར་》འགའ་ཞིག་དམངས་ཁྲོད་དུ་དར་ཁྱབ་འགྲོ་
བའི་བརྒྱུད་རིམ་ནང་མི་རྣམས་ཀྱིས་རྟག་པར་རང་ཉིད་ཀྱི་བློ་མོས་
དང་བསྟུན་ནས་གྱེར་ལེན་བྱས་སྟབས་དར་སྤེལ་འགྲོ་བའི་བརྒྱུད་
རིམ་དང་སྦྲགས་རང་བཞིན་དུ་ཚིག་འབྲུའི་ཆ་ཤས་ལ་འགྱུར་བ་བྱུང་
བས་མགུར་གྱི་ཐོག་མའི་རྣམ་པ་དང་གཅིག་མཚུངས་མིན་པའི་
དམངས་གཞས་གསར་པ་ཞིག་ཆགས་པ་དེ་འདྲ་དམངས་ཁྲོད་ངག་
ཐོག་ནས་མང་དུ་ཐོས་རྒྱུ་ཡོད། དཔེར་ན། གསུང་མགུར་》ལས།
ས ཁུ་བྱུག་མོན་ནས་ཡོང་བའི།། ནམ་དུས་ས་བཅུད་ཕེབས་སོང་།།
ང་དང་བྱམས་པ་འཕྲད་ན ས།། ལུས་སེམས་ལྷོད་པོར་ལངས་
སོང་།།” (99）ཞེས་པ་འདི་དམངས་ཁྲོད་དུ་ངག་ནས་ལེན་སྐབས་ “ཁུ་
བྱུག་མོན་ནས་སླེབས་སོང་།། འབྱུང་བ་དྲོ་རུ་ཕྱིན་སོང་།། ཆུང་འདྲིས་
བྱམས་པ་ཕེབས་བྱུང་།། ལུས་སེམས་བདེ་རུ་ཕྱིན་སོང་།།” （ 30）ཞེས་
ལེན་པར་བྱེད་པས་གོང་གསལ་གྱི་མགུར་མའི་ཚིག་ནི་དམངས་
གཞས་ནང་ཇི་བཞིན་དུ་མ་ཐོན་པར་ཁ་སྐད་ཀྱི་ཤན་ཞུགས་ཐེབས་
ནས་འགྱུར་བ་ཕྱིན་པ་མངོན་པར་གསལ་ལོ། ། དེ་བཞིན་ “མེ་ཏོག་
214



ལེའུ་ལྟ་པ། ཚངས་དབྱངས་རྒྱུ་མཚོའི་མགུར་གླུ་དང་དམངས་གཞས་བར་གྱི་འབྲེལ་བ། །
ནམ་ཟླ་ཡལ་སོང་།། གཡུ་སྦྲང་སེམས་པ་མ་སྐྱོ།། བྱམས་པའི་ལས་
འཕྲོ་ཟད་པར།། ང་ནི་སྐྱོ་རྒྱུ་མི་འདུག །” （31）ཅེས་པའི་གསུང་
མགུར་དེ་བོད་ཀྱི་དམངས་གཞས་ནང༌ “མེ་ཏོག་ནམ་དུས་རྫོགས་སོ།།
སྦྲང་ཆུང་སེམས་པ་མ་སྐྱོ། བུ་མོའི་ལས་འཕྲོ་རྫོགས་པར།། བུ་ཆུང་
སེམས་པ་མ་སྐྱོ།།” （32）ཞེས་ལེན་སྲོལ་ཡོད་པས་དེ་གཉིས་བསྡུར་ན་
སྔ་མ་ཚིག་སྦྱོར་སྙན་འཇེབས་དོད་ཅིང་ཡིག་སྐད་ཀྱི་ཉམས་དང་ལྡན་
ལ་རྗེས་མའི་ཚིག་སྦྱོར་ཁ་སྐད་ཀྱི་ཤན་ཤུགས་ཆེ་བས་གོ་དོན་
མཚུངས་ཀྱང་སྙན་ཆ་ཅུང་ཟད་ཉམས་པ་ལྟར་རྗོད་བྱེད་ཚིག་གི་རོ་
ཉམས་ཀྱི་ཁྱད་པར་མི་འདྲ་བ་ལྡན་ཡོད་པ་ཀློག་པ་ཙམ་གྱིས་ཤེས་
ནུས། །
མདོར་ན་རྒྱལ་བ་ཚངས་དབྱངས་པའི་ （གསུང་མགུར་༼ དེ་བོད་
ཀྱི་དམངས་ཁྲོད་ཀྱི་ངག་ཐོག་ནས་དར་སྤེལ་འགྲོ་བའི་བརྒྱུད་རིམ་
ནང་དུ་དམངས་གཞས་གསར་རྩོམ་གྱི་བདག་པོ་སྟེ་རྒྱ་ཆེའི་ངལ་
རྩོལ་མི་དམངས་ལའང་སྔར་ལས་ལྷག་པའི་བློ་སྐྱེད་བྱུང་བ་མ་ཟད་
གསར་རྩོམ་ཇི་ལྟར་བྱ་བ་ལ་སྔར་མེད་ཀྱི་སྐུལ་འདེད་བྱུང་སྟབས་
ཚེག་ཁྱིམ་དྲུག་མའི་དམངས་གཞས་ཀྱི་རྣམ་པ་དེ་དམངས་གཞས་ཀྱི་
རིགས་གཞན་དང་བསྡུར་ན་དེ་བས་ཁྱབ་ཆེ་ཞིང་གྲངས་མང་བའི་
ཕྱོགས་སུ་འཕེལ་རྒྱས་བྱུང་ཡོད་པས་ཐོག་མར་ཚེག་ཁྱིམ་དྲུག་མའི་
རྣམ་པ་ནི་རྒྱལ་བ་ཚངས་དབྱངས་པའི་གསུང་མགུར་གྱི་འབྱུང་གཞི་
ཡིན་ཀྱང་དུས་ཕྱིས་གསུང་མགུར་དེས་དམངས་གཞས་རང་ངོས་ཀྱི་
གསར་རྩོམ་ལ་དེ་བས་ལྷག་པའི་ཤུགས་རྐྱེན་ཐེབས་ཐུབ་པ་བྱུང་ངོ་། །
2[5



དབུས་གཙང་དམངས་གཞས་ལས་ཚེག་ཁྱིམ་དྲུག་མའི་ལུས་ལ་དཔྱད་པ།
ཉམས་མྱོང་ཅན་གྱི་རྒན་རྒོན་རྣམས་ཀྱང་དྲུག་ཚིག་གླུ་ཡིས་གཞས་
རྭ་འགྲིམས།།
རི་ཁྲོད་འགྲིམས་པའི་རྟོགས་ལྡན་དག་ཀྱང་དྲུག་ཚིག་དབྱངས་
ཀྱིས་ཉམས་མགུར་བཞེས།།
མཁས་དང་མཁས་མིན་སྐྱེ་བོ་ཀུན་ལ་ཚིགས་སུ་བཅད་པ་འདི་
མཁོ་བས།།
འཇིག་རྟེན་ཕལ་གྱི་སྤྱོད་ཡུལ་ཙམ་མིན་སྙན་ཚིག་གྲལ་དུ་ཅིས་མི་
འོས།།
མཆན་འགྲེལ།
（དམངས་གཞས་ཕྱོགས་བསྒྲིགས》 བོད་ལྗོངས་མི་དམངས་དཔེ་སྐྲུན་ཁང་
ནས་༢༠༠༣ ལོའི་ཟླ་༡༢ པར་པར་དུ་བསྐྲུན།（1） b407} （9) p249/ ( 12 » p283 =284/
(32?p322
（བོད་ཀྱི་དམངས་གཞས།（དེབ་དང་པོ） བོད་ལྗོངས་མི་དམངས་དཔེ་སྐྲུན་
ཁང་ནས་༡༩༩༠ལོའི་ཟླ་༧པར་པར་དུ་བསྐྲུན། (2) pl5/ （15） pl42 （20） ER
(3） གོང་གི་ཚིག་རྒྱུག་གི་འགོ་འཛུགས་སྟངས་ནི་ལྷོ་ཁ་ཁུལ་དུ་དར་ཁྱབ་ཆེ་
ཞིང་བདག་གིས་འདིར་དཔེ་མཚོན་ཙམ་དུ་དྲངས་པ་ཡིན།
ཏུན་ཧོང་ནས་ཐོན་པའི་བོད་ཀྱི་ལོ་རྒྱུས་ཡིག་ཆ།》 མི་རིགས་དཔེ་སྐྲུན་ཁང་།
༡༩༩༢ ལོའི་ཟླ་༢པར་པར་དུ་བསྐྲུན། （༢） 142
216



ལེའུ་ལྔ་པ། ཚངས་དབྱངས་རྒྱུ་མཚོའི་མགུར་གླུ་དང་དམངས་གཞས་བར་གྱི་འབྲེལ་བ་
་
（མུན་འཇོམས་ནོར་བུའི་ཕྲེང་བ། དོར་ཞིས་མཛད། མི་རིགས་དཔེ་སྐྲུན་
ཁང་ནས་༡༩༩༦ལོའི་ཟླ་ ༡༡ པར་པར་དུ་བསྐྲུན། （5） pl17 （10) pl17
（མིག་ཡིད་རྣ་བའི་དགའ་སྟོན། བོད་ལྗོངས་མི་དམངས་དཔེ་སྐྲུན་ཁང་ནས་
༡༩༩༡ལོའི་ཟླ་ ༡༠པར་པར་དུ་བསྐྲུན། （6）p35
（རྩོམ་རིག་རྣམ་བཤད། སྟོབས་རྒྱལ་ལགས་ཀྱིས་མཛད། མི་རིགས་དཔེ་
སྐྲུན་ཁང་ནས་༢༠༠༥ལོའི་ཟླ་༡༠ པར་པར་དུ་བསྐྲུན། （7) p4I0
་ཚངས་དབྱངས་རྒྱ་མཚོ་དང་ཁོང་གི་མཛའ་གཞས་སྐོར་གྱི་ཞིབ་འཇུག» (རྒྱ་
ཡིག) བོད་ལྗོངས་མི་དམངས་དཔེ་སྐྲུན་ཁང་ནས་༡༩༨༥ལོའི་ཟླ་༡ ༠ པར་པར་
དུ་བསྐྲུན། (8） p152} (1D p|77} （14） n161 （16） p168# （17) p149 （19） p163}
(21) pl70/ （23) p16:3/ （ 24 ) p148? ( 26） p1 50 (26) p162/ （27) pf67/
（ 28) p148 (29) p163༔ （31） pl50
（ལྷོ་ཁའི་ཡུལ་གླུ་ལེགས་བཏུས། བོད་ལྗོངས་མི་དམངས་དཔེ་སྐྲུན་ཁང་ནས་
༡༩༩༥ལོའི་ཟླ་དང་པོར་པར་དུ་བསྐྲུན། （11） pl33 (22） p551 (30） p73
（ལྷ་ས་ཁུལ་གྱི་དམངས་གཞས།»（དེབ་དང་པོ） ལྷ་ས་གྲོང་ཁྱེར་མང་ཚོགས་
སྒྱུ་རྩལ་ཁང་ནས་༡༩༨༩ལོའི་ཟླ་༤ པར་པར་དུ་བསྐྲུན།（18） p131
217



དབུས་གཙང་དམངས་གཞས་ལས་ཚེག་ཁྱིམ་དྲུག་མའི་ལུས་ལ་དཔྱད་པ།
ལེའུ་དྲུག་པ། དམངས་གཞས་ཀྱི་ངག་ཐོག་རང་
བཞིན་ལས་འཕྲོས་ཏེ་དབུས་གཙང་
དམངས་གཞས་ཀྱི་ཚིག་སྦྱོར་གྱི་
ཁྱད་ཆོས་རོབ་ཙམ་གླེང་བ།
དམངས་གཞས་ནང་རྒྱ་ཆེའི་ངལ་རྩོལ་མི་དམངས་ཀྱི་བསམ་
བློའི་འཁྱེར་སོ་དང་རིན་ཐང་ལྟ་བ་སོགས་ནང་དོན་ཕུན་སུམ་
ཚོགས་པ་ཞིག་འདུས་ཡོད་ལ་མི་དམངས་ཀྱི་ངག་ཐོག་སྐད་ཆའི་
ཁྱད་ཆོས་སྣ་མང་ཚུད་ཡོད་པས་དམངས་ཁྲོད་རྩོམ་རིག་སྤྱི་དང་
འདྲ་བར་དམངས་གཞས་ལས་ཀྱང་ངལ་རྩོལ་མི་དམངས་ཀྱི་ཕྱོགས་
མང་པོའི་གནས་ཚུལ་ལ་རྒྱུས་མངའ་བྱ་ཐུབ།
རིགས་སྣ་ཚོགས་པའི་རྩོམ་རིག་སྒྱུ་རྩལ་ཀུན་གྱི་ནང་ནས་
དམངས་གཞས་ནི་ཆེས་སྔ་ཤོས་སུ་བྱུང་བའི་རྩོམ་རིག་རྣམ་པ་ཞིག་
ཡིན་ཞིང་རྩོམ་རིག་གི་རྣམ་པ་དེ་ནི་ལོ་རྒྱུས་ཐོག་སྔ་ཕྱི་བར་གསུམ་དུ་
ངག་ཐོག་ནས་བརྒྱུད་འོང་བས་གང་དེའི་ཚིག་སྦྱོར་ལས་ཁ་སྐད་ཀྱི་
ཁྱད་ཆོས་སྣ་ཚོགས་ཤིག་མངོན་ཞིང་ལྷག་པར་ཡུལ་སྐད་བྱེ་བྲག་པའི་
ཉམས་འགྱུར་ལྡན་པ་ནི་དམངས་གཞས་ཙམ་མ་ཟད་དམངས་ཁྲོད་
རྩོམ་རིག་གི་རྣམ་པ་ཚང་མའི་ནང་གསལ་བའི་ཚིག་སྦྱོར་གྱི་ཁྱད་
218



ལེའུ་དྲུག་པ། དམངས་གཞས་ཀྱི་ཚིག་སྦྱོར་ཆུད་ཆོས་སྐོར་གླེང་བ།
ཆོས་གལ་ཆེན་ཞིག་ཡིན། དེར་བརྟེན་ཁ་སྐད་དམ་ངག་ཐོག་སྐད་
ཆའི་ཁྱད་ཆོས་དེ་ནི་དམངས་གཞས་གང་དེའི་སྔར་ཡོད་ཀྱི་རྗོད་
བྱེད་ཚིག་གི་ཉམས་འགྱུར་མངོན་པར་གསལ་བའི་ཁྱད་ཡོན་དུ་
འགྱུར་ཡོད་པས་དེ་ནི་དེང་དུས་དམངས་གཞས་བསྡུ་སྒྲིག་བྱེད་
མཁན་རྣམས་ནས་མཉམ་འཇོག་དང་དོ་སྣང་བྱ་དགོས་པའི་དོན་
དག་གལ་ཆེན་ཞིག་ཆགས་ཡོད།
དམངས་གཞས་ལ་ཡིད་འགྱུར་མཚོན་པའི་ཁྱད་ཆོས་ཟབ་མོ་
ལྡན་པས་རྟག་པར་སྙན་འཇེབས་ཡིད་གར་འོང་བའི་སྒྲ་དབྱངས་
དང་སྦྲགས་ཏེ་ངག་ནས་གྱེར་བར་བྱེད་ཅིང་ད་དུང་གཞས་ཚིག་
ཁྲོད་དུ་རོགས་ཚིག་འདྲ་མིན་ལྡན་པ་དང་རྗོད་ཚིག་རྣམས་སྤྱིར་ན་
རྐང་པ་ཆ་སྙོམ་པའི་ཚིགས་བཅད་ཡིན། དེར་བ རྟེན་ དམངས་
གཞས་ནི་དུས་རྟག་ཏུ་རོལ་མོ་དང་འབྲེལ་བ་ཟབ་ཅིང་སྔར་ནས་ད་
བར་དེ་ལྟའི་བྲལ་མེད་ཉ་ཆུ་ལྟ་བུའི་ཁྱད་ཆོས་རྒྱུན་འཁྱོངས་བྱས་
ཡོད། དེའི་དབྱངས་ཀྱི་ཆ་རྣམས་ལ་གདངས་ཞེས་འབོད་པ་དང་
རྩོམ་རིག་གི་ཆ་རྣམས་ལ་ཚིག་གམ་གཞས་ཚིག་ཅེས་འབོད་པ་ཡིན།
ཞིབ་ཙམ་དབྱེ་ན་དེ་ལྟར་ཡིན་མོད་འོན་ཀྱང་མི་རྣམས་ཀྱིས་རྒྱུན་
གཏན་འཚོ་བའི་ནང་དམངས་གཞས་ཀྱི་གཞས་ཚིག་གི་ཆར་རྒྱུར་
པ་རྣམས་ལ་ཡང་སྔར་མུས་བཞིན་དམངས་གཞས་ཞེས་འབོད་རྐྱང་
བྱེད།
དམངས་གཞས་ཀྱི་རྗོད་བྱེད་ཚིག་སྦྱོར་རྣམས་ཀྱི་ནང་ནས་ཁ་
སྐད་དམ་ཡུལ་སྐད་ཀྱི་ཆ་རྣམས་ནི་དམངས་གཞས་ཀྱི་ཐུན་མོང་མ་
219



དབུས་གཙང་དམངས་གཞས་ལས་ཚེག་ཁྱིམ་དྲུག་མའི་ལུས་ལ་དཔྱད'E5
ཡིན་པའི་ཁྱ ད་ཆོས་ཤིག་ཡིན་པས་ཚིག་གི་གྲུབ་ཆ་དེ་དག་ནི་
དམངས་གཞས་དེའི་སྐད་བརྡའི་ཉམས་འགྱུར་གསལ་ལེར་མཚོན་
པའི་རྟགས་མཚན་གལ་ཆེན་ཞིག་ཡིན། དེར་བརྟེན་མི་རྣམས་ཀྱིས་
རྣ་བར་ཉན་པའི་ཚེ་བཅོས་མ་མིན་ཞིང་རང་བཞིན་ལྷད་མེད་ཀྱི་
ཚོར་བ་ཟབ་མོ་ཞིག་སྦྱིན་པར་བྱེད། དེ་འདྲ་ཡིན་སྟབས་བདག་
གིས་འདིར་དབུས་གཙང་དམངས་གཞས་ཀྱི་ཚེག་བར་དྲུག་མའི་གླུ་
ཚིག་ལས་མངོན་པའི་ཁ་སྐད་དམ་ཡུལ་སྐད་ཀྱི་ཆ་ཤས་དག་ལ་དབྱེ་
ཞིབ་རགས་ཙམ་བྱས་ནས་དམངས་གཞས་ཀྱི་སྐད་བརྡའི་གྲུབ་ཚུལ་
ལམ་ཚིག་སྦྱོར་གྲུབ་སྟངས་ཐད་ངག་ཐོག་ནས་བྱུང་བའི་ཡུལ་སྐད་
བྱེ་བྲག་པ་དེ་དག་གིས་ཐོན་པའི་བྱེད་ནུས་དང་རིན་ཐང་ཇི་ཡོད་
རོབ་ཙམ་གླེང་བར་འདོད་དོ། །
དང་པོ། ཚིག་གི་གཅོད་མཚམས་ཀྱི་སྐོར།
དེ་ཡང་དབུས་གཙང་དམངས་གཞས་ནང་ཚིགས་བཅད་སོ་
སོའི་རྐང་པ་གཅོད་མཚམས་སུ་ཡོང་འདྲ། ཞེས་པ་དང་། ཡིན་
འགྲོ། དྲག་ག དགའ་དྲག བྱེད་ཀྱིས། ཡོག་རེད། ལ་སོགས་
པའི་ཁ་སྐད་དམ་ཡུལ་སྐད་ལས་བྱུང་བའི་མིང་ཚིག་མང་པོ་ཞིག་
འཁོད་ཡོད་ཅིང་དེ་དག་ནི་གཞས་ཚིག་ནང་ཡོངས་སུ་སིམས་པའི་
གྲུབ་ཆ་ཞིག་ཏུ་འགྱུར་ཟིན་སྟབས་ཡིག་སྐད་དུ་བཅོས་ན་མིང་ཚིག་
དེ་ལྡན་གྱི་དམངས་གཞས་གང་དེའི་སྒྱུ་རྩལ་རིན་ཐང་ཉམས་རྒུད་
220



ལེའུ་དྲུག་པ། དམངས་གཞས་ཀྱི་ཚིག་སྦྱོར་ཁྱད་ཆོས་སྐོར་གླེང་བ།
ལང་བག་
དུ་འགྲོ་བ་མ་ཟད་ཐ་ན་ཚིག་གི་སྡེབ་སྦྱོར་ཡང་ཉམས་དམས་སུ་འགྲོ་
ངེས་ཡིན། དཔེར་ན། “ཁོང་ཆུང་དཀར་པོའི་ཨ་མ།། ང་ལ་སྡང་པོ་
མ་གནང་།། དུག་ཚལ་ལྷན་པའི་སྐྱོ་རོགས།། ཡོད་ན་ཡོད་པ་དགའ་
དྲག །” （1）ལྟ་བུ་ནི་སྤྱིར་ཚིག་སྦྱོར་བྱ་སྟངས་དབུས་གཙང་ཁུལ་གྱི་
མང་ཚོགས་ཀྱི་ཁ་སྐད་ཁོ་ན་ཡིན་པས་སྤྱི་ཡོངས་ཀྱི་ཆ་ནས་བརྗོད་ན་
ཁ་གསལ་ལ་གོ་བདེ་བའི་དམངས་ཁྲོད་ངག་རྩོམ་གྱི་སྐད་བརྡའི་
ཉམས་དང་ལྡན་ཞིང་ཚིག་སྦྱོར་བབས་ཆགས་པའི་རང་བཞིན་ལྡན་
ཡོད། ལྷག་པར་དུ་གོང་གི་ཚིགས་བཅད་དེའི་ཚིག་སྦྱོར་ཁྲོད་ཀྱི་
“དགའ་དྲག ” ཅེས་འཁོད་པའི་རྐང་མཐའི་ཚིག་དེ་ནི་ཡུལ་སྐད་ལས་
བྱུང་བའི་ཚིག་འབྲུ་ཞིག་ཡིན་སྟབས་རྩོམ་པ་པོའི་རྩོམ་ཡིག་ནང་
མཐོང་རྒྱུ་དཀོན་པའི་རྗོད་ཚིག་ཅིག་ཡིན། མ་གཞི ་ དགའ་
དྲག" ཅེས་པ་དེ་ཡིག་སྐད་ནང་ “དགའ་བ་ཡོད” ཅེས་པའི་དོན་
ཡིན་པས་གོང་གི་ཚིག་རྐང་དེ “ཡོད་ན་ཡོད་པ་དགའ་བ།” ཞེས་བྲིས་
ཀྱང་ཆོག་མོད་ “དགའ་དྲུག” དང་། ''དགའ་བ” གཉིས་ཡོངས་སུ་
མཚུངས་པའང་མིན་ཏེ “དགའ་དྲག ” ཅེས་པས་དུག་ཚལ་ལ་ལྷན་
པའི་སྐྱོ་རོགས་ཡོད་ན་ཡོད་པ་དེ་རང་ལེགས་པའི་དོན་སྟོན་པས་
གདམ་ངའི་དོན་ཟབ་མོ་ཞིག་སྟོན་པ་མ་ཟད་ཚིག་དེའི་འདོན་
སྟངས་ལས་ང་ཚོར་དམངས་གཞས་གྱེར་ལེན་བྱ་མཁན་མང་ཚོགས་
ཀྱི་མགྲིན་པ་ནས་ཐོན་པའི་ངག་སྦྱོར་རྣལ་མ་ཞིག་ཡིན་པའི་མྱོང་
ཚོར་སྟེར་ལ་ “དྲག“ ཡིག་དེས་གཅོད་མཚམས་བསྡུ་བའི་ནུས་པ་ཐོན་
ཡོད་པས་ན་དམངས་གཞས་དེ་རང་ལ་ལྟོས་ནས་བཤད་ན་ཁ་སྐད་ཀྱི་



དབུས་གཙང་དམངས་གཞས་ལས་ཚེག་ཁྱིམ་དྲུག་མའི་ལུས་ལ་དཔྱོད་པ།
ཉམས་དང་ལྡན་པའི་རྗོད་ཚིག་དེ་ཉིད་སྒྱུ་རྩལ་གྱི་ཡིད་འགུགས་
ནུས་པ་ཤུགས་ཆེ་བ་ཆགས་ཡོད། དེ་དང་འདྲ་བ་ནི་ཤིན་ཏུ་མང་བ་
སྟེ། དཔེར་ན། “ཆུ་ཞིག་ལེན་པའི་ཞོར་ལ།། ཆུ་ཟོམ་ཆེ་བ་དགའ་
དྲག ། ཆུང་འདྲིས་འཚོལ་བའི་ཞོར་ལ།། བློ་རྒྱུ་རིང་ཙམ་དགའ་
དྲག །” （2) ལྟ་བུ་དཔེ་མཚོན་ཙམ་དུ་དྲངས་པའོ། །
གཉིས་པ། སླར་བསྡུའི་ཕྲད་ཀྱི་ངག་ཐོག་གི་རྣམ་པ།
དམངས་གཞས་ཡིན་ན་ཡུལ་སྐད་བྱེ་བྲག་པ་ཁོ་ནའི་ཁྱད་ཆོས་
ཅན་ཞིག་ཡིན་མི་དགོས་ཀྱང་གཞས་ཚིག་གི་ནང་དུ་རང་བཞིན་དུ་
འདྲེས་པའི་ཁ་སྐད་ཀྱི་ཚིག་འབྲུའམ་ངག་ཐོག་སྐད་ཆའི་ཁྱད་ཉམས་
ལྡན་པའི་གྲུབ་ཆ་རྣམས་ནི་དམངས་གཞས་གང་རུང་གི་དམིགས་
བསལ་ཁྱད་པར་རྣམས་མངོན་ཐུབ་པའི་རྟགས་མཚན་གལ་ཆེན་
ཞིག་ཆགས་ཡོད། དཔེར་ན། “སེ་བ་ལགས་ད་དྲག་ག ། ལྟག་རྩ་
བྲག་ལ་བཅོལ་ཡོད།། སྡུག་ན་སེ་འབྲུ་སྡུག་ག ། གྲོག་མོའི་རོང་ལ་
ཟགས་ཡོང་།' （3）ཞེས་པའི་དམངས་གཞས་ཚན་པ་དེ་ལས་ཁ་སྐད་
ཀྱི་ཚིག་ནུས་དེ་བས་གཏིང་ཟབ་ཅིག་མངོན་ཡོད་པ་སྟེ་དེ་ཡང་ “སེ་
བ་ལགས་” ཞེས “ལགས " སྒྲ་སྦྱར་བ་དེས་དབུས་གཙང་ཡུལ་སྐད་
ནང་རྟག་པར་ཐོས་བཞིན་པའི་ཞེ་ཚིག་གི་ཁྱད་པར་མཚོན་པས་མི་
རྣམས་ཀྱིས་ལམ་སེང་དམངས་གཞས་དེ་དབུས་གཙང་ཁུལ་དུ་དར་
ཁྱབ་བྱུང་བའི་དམངས་ཁྲོད་གླུ་གཞས་ཤིག་ཡིན་པར་ངོས་འཛིན་
232



ལེའུ་དྲུག་པ། དམངས་གཞས་ཀྱི་ཚིག་སྦྱོར་ཁྱད་ཆོས་སྐོར་གླེང་བ།
བྱེད་ངེས་ཡིན་ལ་གོང་གི་གླུ་ཚིག་དེ་ལ་མཚོན་ན་ལགས་སྒྲའི་ཤུགས་
ལས་ཟུར་ཟའི་གོ་དོན་ཡང་མངོན་ཞིང་། “དྲག་ག” དང་ “སྡུག་ག”
ཞེས་པ་ནི་ཁ་སྐད་ཀྱི་བརྗོད་སྲོལ་ཡིན་ཞིང་བརྗོད་ཚུལ་དེ་འདྲ་ནི་
དབུས་ཁུལ་དུ་དེ་བས་སྤྱོད་ཁྱབ་ཆེ་བ་སྟེ་དཔེར་ན། “ཡག་ག ཆོག་
ག འགྲིག་ག ཡོང་ང་། སྡུག་ག་” སོགས་རྒྱུན་དུ་མི་སྣ་ཕན་ཚུན་
གླེང་མོ་བྱ་སྐབས་མཐོང་ཐོས་མང་། དེ་འདྲའི་རྗོད་ཚིག་དམངས་
གཞས་ནང་དུ་ཡང་རང་བཞིན་དུ་བྱུང་བ་སྟེ་དཔེར་ན། “རླུང་རྟ་
ཡར་འགྲོའི་དུས་ལ།། མ་ལས་དཔོན་པོ་བྱམས་པ།། རླུང་རྟ་མར་
འགྲོའི་དུས་ལ།། ཁྱི་ལས་ཞི་མི་སྡང་ང་།།”（4）ཞེས་པའི་ཚིག་རྐང་
མཐའ་མའི་ང་སྒྲ་དང་ཡང་ན། “སེམས་པ་འདི་ལ་མངོན་ཤེས།།
རྟ་རྔ་ཙམ་ཞིག་བྱུང་ན། འགྲོ་ཞོར་ལམ་བུའི་སྙིང་སྡུག ། མ་བཙལ་
ན་ཡང་ཡོང་ང་།།”(5）ཞེས་པའི་རྐང་མཐའི་ “ང” ཡིག་ཀྱང་དོན་གྱི་
སྟོན་ཚུལ་ནི་གོང་གི་ “ག་” ཡིག་དེ་དང་གཅིག་པ་ཡིན། །
དེ་དག་ལ་ཁ་ཐུག་བལྟས་ན་མིང་མཐའ་པའི་ཚབ་ལ་ག་སྦྱར་བ་
དང་བའི་ཚབ་ཏུ་ང་སྦྱར་བ་ལྟར་དུ་སྣང་བས་ན་དམིགས་བསལ་གྱི་
དགོས་པ་མ་མཆིས་པ་ལྟར་སྣང་ཡང་ཞིབ་པར་བསམས་ན་དེ་ལ་
འདང་རྒྱག་བྱ་རྒྱུ་འདི་འདྲ་ཡོད་པ་སྟེ། གོང་གསལ་མིང་མཐའི་ག་
ང་གཉིས་ནི་གླུ་གཞས་ལེན་མཁན་གང་ཟག་གིས་ཚིག་རྣམས་
དབྱངས་རྟར་འདྲེན་པའི་ཚེ་རང་བཞིན་ཉིད་དུ་ཐོན་པའི་ཚིག་
གྲོགས་གང་ཞིག་འདོན་སྟབས་ཧ་ཅང་བདེ་བའི་ཚོར་སྣང་ཞིག་
འབྱིན་པ་ནི་ང་རོའི་འདྲེན་སྟངས་ལ་བསམས་ཀྱང་མྱོང་སླ་བ་མ་
221



དབུས་གཙང་དམངས་གཞས་ལས་ཚེག་ཁྱིམ་དྲུག་མའི་ལུས་ལ་དཔྱད་པ།
ཟད། ཚིག་སྦྱོར་གྱི་གྲུབ་ཚུལ་ནས་བལྟས་ཀྱང་ “ག་ང ” གཉིས་ནི་
མཚམས་འཇོག་པའམ་རྗོད་པ་བསྡུ་བའི་ཚིག་ཅིག་ཡིན་པས་དེ་ནི་
དབུས་ཁུལ་གྱི་ཡུལ་མིའི་ངག་ལམ་དུ་མཆིས་པའི་སླར་བསྡུའི་ཕྲད་
ཀྱི་སྦྱོར་ཚུལ་ཞིག་ཡིན་འདུག་པ་སྟེ་དཔེར་ན་གོང་གསལ་དམངས་
གཞས་ལས༔ མ་བཙལ་ན་ཡང་ཡོང་ང་། ཞེས་པའི་ “ང” ཡིག་དེ་ནི་
སྔ་མའི་རྗེས་འཇུག་གི་ནུས་པས་ཤུགས་སུ་དྲངས་པ་གང་ཞིག་
གནས་དང་བྱེད་པའི་རྣམ་འགྱུར་སྤྱིར་ན་མཚུངས་པས་བརྗོད་བདེ་
བ་མ་ཟད་བརྗོད་པ་བསྡུ་བའི་བྱེད་ནུས་ལྡན་པ་ཞིག་ཡིན་པས་གལ་ཏེ་
མིང་མཐའ་བ་རུ་བརྩིས་ཏེ་ “ཡོང་བ་” ཞེས་བཅོས་ན་ “ང༌" ཡིག་
དེས་དམངས་གཞས་ནང་ཐོན་པའི་མ་གཞིའི་བྱེད་ནུས་ཉམས་པར་
འགྱུར་བ་ཡིན་ཏེ། གླུ་ཚིག་དེ་ངག་ནས་འདོན་སྐབས་ “ང'' ཡིག་
སྦྱར་བ་དང་བསྡུར་ན་ཅུང་ཟད་བརྗོད་མི་བདེ་ལ་ “ ཡོང་བ” ཞེས་
པའི་ “བ” ཡིག་ནི་མིང་མཐའ་ཡིན་པས་བརྗོད་པ་མཚམས་བསྡུ་བའི་
བྱེད་ནུས་ཀྱང་མེད་པ་ལྟ་བུར་སྣང་ཞིང་། གལ་ཏེ་ "ང་ ཡིག་དེ་ལ་ན་
རོ་ཞིག་སྦྱར་ནས་ “ ཡོང་ངོ་” ཞེས་བརྗོད་ན་བྱེད་ནུས་མཚུངས་ཤིང་
ང་རོ་འདྲེན་ཚུལ་ཡང་ཧ་ལམ་མཚུངས་པ་དེ་ལས་གང་དེའི་ཁྱད་པར་
གྱི་ཆ་དཔོག་ནུས་སོ། ། དེ་བཞིན་དུ། “དཀར་ནི་ཀ་ཅི་དཀར་ར།།
ཤ་ལ་འབུ་རས་འཇམ་པ།། ཀ་ཅི་དགོངས་པ་མ་ཚོམས།། འབུ་རས་
ལས་ལ་བསྐོས་སོང་།།” （6) ཞེས་པའི་དམངས་གཞས་ཚན་པ་དེའི་
ནང་ “དཀར་ར་” ཞེས་ཁ་སྐད་ཁོ་ན་ལས་བྱུང་བའི་ཚིག་དེ་ཡང་གོང་
གསལ་ག་ང་གཉིས་དང་འདྲ་བར་ “ར" ཡིག་ལ་ན་རོ་མེད་པ་ཙམ་
224



ལེའུ་དྲུག་པ། དམང ས་གཞས་ཀྱི་ཚིག་སྦྱོར་ཁྱད་ཆོས་སྐོར་གླེང་བ།
ལས་ཚིག་གི་རོགས་པའམ་ཟླ་བོར་གྱུར་པའི་སླར་བསྡུའི་ཕྲད་ “རོ་
ཡིག་གི་གདོད་མའི་རྣམ་པ་གསལ་པོར་སྟོན་པ་ཞིག་ཡིན་སྙམ་མོ། །
དབུས་གཙང་ཁུལ་གྱི་ཁ་སྐད་ནང་ཐོན་པའི་སླར་བསྡུའི་ཕྲད་
ཡིན་ན་ན་རོ་མེད་པས་ཁྱབ་པའང་མིན་པ་སྟེ། དཔེར་ན་དམངས་
གཞུས་ལས། “ ཆིབས་དཔོན་རྟ་དགའ་བློ་ལྡན།། སྒ་སྲབ་བསྒྲོན་
འདོད་ཡོད་ན།། གྲོ་དཀར་རྟ་རའི་ནང་ནས།། འགྱུར་བའི་ཨང་
ཉེན་མེད་དོ།།"（） ལྟ་བུར་མཚོན་ན་ “མེད་དོ།” ཞེས་པའི་ཚིག་ནི་
རང་བཞིན་ངང་དམངས་གཞས་གཏོང་མཁན་གྱི་ངག་ནས་བྱུང་བ་
ལས་བཟོ་བཅོས་ཀྱི་ལྷད་འདྲེས་མེད། དེས་ན་ངག་ཐོག་ནས་བྱུང་
བའི་སླར་བསྡུའི་ཕྲད་ཡིན་ན་ན་རོ་མེད་པ་ཁོ་ན་མིན་པ་གོང་གི་དཔེ་
གཞི་ལས་ར་སྤྲོད་བྱས་ཡོད་དོ། ། དེ་བཞིན་དུ། ས ཤིང་དེ་སྦྱར་པ་
དྲག་ག ། ཀ་གདུང་ཡོང་བ་ཡོད་དོ།། རྒྱ་ལྕང་ཨ་ཀློག་པ་ཀྱོག ། ག་
རེ་ཡོང་གི་རེད་དམ།”（8）ཞེས་པ་ལ་སོགས་པའི་དམངས་གཞས་
འདི་དག་སྤྱིར་ན་དམངས་ཁྲོད་ཀྱི་ཡི་གེ་ན་གཅིག་མི་ཤེས་པའི་སྐྱེ་
བོའི་ངག་ནས་འཁོན་ཐོགས་མེད་པར་འདོན་པར་བྱེད་པས་གོང་གི་
གླུ་ཚིག་ཁྲོད་ཀྱི་ “ དྲག་ག” དང༌ “ཡོད་དོ” ཞེས་པའི་སླར་བསྡུའི་
ཕྲད་དེ་ཡང་མང་ཚོགས་ཀྱི་ངག་ལམ་དུ་རང་བཞིན་དུ་གནས་པའི་
ཕྲད་ཀྱི་སྦྱོར་ཚུལ་ཞིག་ཡིན་ནོ། །
གོང་གི་གནས་ཚུལ་དེ་དག་ལ་བསམས་ནས་ང་ཚོས་དམངས་
ཁྲོད་རྩོམ་རིག་ཕྱོགས་བསྒྲིགས་ལེགས་བཏུས་བྱེད་སྐབས་ངེས་པར་
225



དབུས་གཙང་དམངས་གཞས་ལས་ཚེག་ཁྱིམ་དྲུག་མའི་ལུས་ལ་དཔྱད་པ།
དུ་མང་ཚོགས་ཀྱི་ངག་ཐོག་ནས་བྱུང་བའི་རང་བཞིན་གྱི་སྐད་ཆ་དེ་
དག་གང་ཐུབ་ཀྱིས་ཡིག་ཐོག་ཏུ་ཇི་བཞིན་དུ་ཕབ་ལེན་བྱ་རྒྱུ་གལ་
ཆེན་ཡིན་སྟེ་མང་ཚོགས་ཀྱི་ངག་ཐོག་སྐད་ཆར་ཡིག་སྐད་མ་ཐོན་
སྔོན་གྱི་ཐོག་མའི་བརྡ་སྦྱོར་བྱ་སྟངས་སོགས་ཀྱི་ཤེས་བྱ་སྣ་ཚོགས་
འདུས་ཡོད་ལ་ངག་ཐོག་ཁོ་ན་ལས་ད་གཟོད་དམངས་ཁྲོད་རྩོམ་རིག་
གི་དམིགས་བསལ་ཁྱད་ཆོས་ཡོངས་སུ་རྫོགས་པར་མངོན་ཐུབ།
གསུམ་པ། དམིགས་བསལ་གྱི་ཚིག་ཕྲད་སྐོར།
དམངས་གཞས་ནི་མི་རྣམས་ཀྱིས་ཁ་སྐད་ཀྱི་གོམས་སྲོལ་གཞིར་
བཟུང་ནས་བརྩམས་པ་ཞིག་ཡིན་པས་གཞས་ཚིག་གི་ཁྲོད་ཡིག་སྐད་
ཀྱི་ནང་མཐོང་དཀོན་པའི་མིང་ཚིག་རིགས་མི་ཉུང་བ་འཁོད་ཡོད་ལ་
དམིགས་བསལ་གྱི་ཚིག་ཕྲད་རིགས་ཁག་གཅིག་ཀྱང་འཁོད་ཡོད།
དཔེར་ན་དམངས་གཞས་ལས། “དབྱར་ཁ་འོང་ཀའི་དཀྱིལ་ལ།།
སྐྱེ་ད་མང་པོ་སྐྱེས་ཡོང་།། སྐྱེས་ཚད་ཞལ་ལ་མཆོད་ན།། ནག་པོའི་
དུག་དང་འཕྲད་ཡོང་།” (9） ཞེས་པའི་ཚིག་རྐང་གཉིས་པའི་ནང་དུ་
འཁོད་པའི “ད" སྒྲ་ནི་དབུས་གཙང་ཁུལ་གྱི་ཁ་སྐད་ཁྲོད་བེད་སྤྱོད་
མང་བའི་ཚིག་ཕྲད་ཅིག་ཡིན་ཞིང་། ད་སྒྲ '' དེས་རྗོད་བྱེད་ཚིག་
སྦྱོར་ཁྲོད་ཤུགས་སུ་དོན་ལྷག་མ་ཞིག་བསྡུས་ནས་སྟོན་པར་བྱེད།
ད་སྒྲ་སྦྱར་བའིརྗོད་ཚིག་དེ་འདྲ་དབུས་ཁུལ་གྱི་མི་རྣམས་ཀྱི་ངག་
རྒྱུན་དུ་དེང་སང་ཡང་སྤྱོད་རྒྱ་ཆེ་བ་སྟེ་དཔེར་ན་དངུལ་ཡོད་ད་ཡོད།
226



ལེའུ་དྲུག་པ། དམངས་གཞས་ཀྱི་ཚིག་སྦྱོར་ཁྱད་ཆོས་སྐོར་གླེང་བ།
ཕྱིན་ད་ཕྱིན་པ་ཡིན། ལྟ་བུ་བརྗོད་སྲོལ་མང། དེར་བརྟེན་དམངས་
གཞས་ཀྱི་ནང་དུ་ཡང་རང་བཞིན་དུ་ཡིག་སྐད་ནང་མེད་པའི་ཚིག་
འབྲུ་དེ་རིགས་བྱུང་བ་ཡིན། དཔེར་ན། “མེ་ཏོག་ཧ་ལོ་བཞིན་དུ།།
ཧར་པོ་རང་ད་མེད་དེ།། སྒྲོལ་མ་མེ་ཏོག་བཞིན་དུ།། ནམ་གཞུག་
འཁྱོལ་བ་ཞུས་ཆོག །” （ 10） ཅེས་དང་། ཡང་དཔེ་ཞིག་བཞག་ན།
“བསམ་བློ་བཏང་ད་བཏང་ཡོད།། གནམ་གྲུ་བཏང་བཏང་བཏང་
ཡོད། བློ་ཐག་བཅད་ད་བཅད་ཡོད།། ཐག་པ་བཅད་བཅད་བཅད་
ཡོད།” (11）ཅེས་པ་ལྟ་བུ་ཤིན་ཏུ་མང་ངོ༌། །
དམངས་ཁྲོད་ཀྱི་ངག་ཐོག་ནས་བྱུང་བའི་ཚིག་ཕྲད་འགའ་ཤས་
དམངས་གཞས་ཀྱི་ཚིག་སྦྱོར་ཁྱོད་སྤྱད་པས་གཞས་ཚིག་གི་གསོན་
ཉམས་རང་བཞིན་དང་ངག་ཐོག་རང་བཞིན་འབུར་དུ་ཐོན་ཐུབ་པ་
མ་ཟད་ད་དུང་ཚིག་གི་སྡེབ་སྦྱོར་བྱ་སྟངས་ལའང་དམིགས་བསལ་
གྱི་ཕན་ནུས་ཐོན་ཐུབ་པའི་ཚིག་ཕྲད་ཀྱང་ཡོད་དེ། དཔེར་ན། “བྱས་
རྗེས་དྲུད་ཤུལ་མེད་པའི།། ང་དང་ཁྱུང་དཀར་རྨོན་མཛོ།། དཔོན་
པོའི་ས་ཞིང་རྨོད་ནའི།། ནག་པོའི་རྫ་རིར་བསྒྲལ་བྱུང་།།” (12）ཞེས་
པ་དང་། ཡང་དཔེར་ན། “བརྒྱ་ཡིས་ལབ་ནའི་ལབས་ཤིག ། སྟོང་
གིས་འཕྱི་ནའི་འཕྱ་ཞིག ། སྐབས་གཅིག་བུ་མོ་ང་ནི། ལྟ་བ་ཆག་
ས་མ་རེད་ （13) ཅེས་པ་ལྟ་བུའི་ཚིག་སྦྱོར་ནང་གསལ་བའི་ “ནའི"
ཞེས་པའི་ཚིག་དེ་ནི་རྒྱུན་སྡུད་ཀྱི་ཕྲད་དང་དོན་སྟོན་ཚུལ་མཚུངས་
པས་ཐད་ཀར་དུ་ཀྱང་སྒྲ་སོགས་ཀྱིས་བརྗེས་ནས་ཡིག་སྐད་དུ་
བཅོས་ན་མི་འགྲིག་པ་མེད། འོན་ཀྱང་དེ་ལྟར་བཟོ་བཅོས་བྱས་ན་
༦
)
227



དབུས་གཙང་དམངས་གཞས་ལས་ཚེག་ཁྱིམ་དྲུག་མའི་ལུས་ལ་དཔྱད་པ།
དམངས་གཞས་གང་དེའི་ཐོག་མའི་རྣམ་པ་ཇི་བཞིན་མཚོན་མི་ཐུབ་
པ་མ་ཟད་ངག་ཐོག་ནས་བྱུང་བའི་རང་བཞིན་དོད་པའི་གསོན་
ཉམས་ཀྱང་ཉམས་པར་འགྱུར་རོ། ། །
ང་ཚོས་ “ ནའི ” ཞེས་པའི་ཚིག་དེའི་དམིགས་དོན་ལ་བསམས་
གཞིགས་ཤིག་བྱས་ན་དེ་ནི་ཡིག་སྐད་ཁྲོད་ཀྱི་ཕྲད་ “ནའང" ཞེས་
པའམ་ “ན་ཡང” ཞེས་པའི་ཚིག་དེའི་ངག་ཐོག་གི་མངོན་ཚུལ་ཞིག་
ཡིན་འདུག འོན་ཀྱང་ “ནའི” ཞེས་པའི་ཁ་སྐད་ཀྱི་ཚིག་ཕྲད་དེ་
“ནའང" ཞེས་པར་བཅོས་ན་མི་འགྲིག་ཏེ་ཚིགས་བཅད་ལ་བསྡུ་
བའི་རང་བཞིན་ཤུགས་ཆེན་ལྡན་པས་དམངས་གཞས་ནང་འཁོད་
པའི་ངག་ཐོག་གི་ཚིག་ཕྲད་དེ་ཡིག་ཐོག་ལའང་ཇི་བཞིན་སྤྱད་ན་
ཤིན་ཏུ་འཚམས་ཞིང་། “ནའི་” ཞེས་པ་དེ་ནི་ངག་ནས་འབྱིན་པའི་
ཚེ་ཚིག་འབྲུ་རིལ་པོ་གཅིག་ལས་མེད་པས་ཚིགས་བཅད་ཀྱི་རྐང་པ་
ཁ་སྐོང་བྱ་རྒྱུར་འཕྲོད་པ་མ་ཟད་ངག་ཐོག་གི་ཚིག་ཕྲད་རྣལ་མ་ཞིག་
ཡིན་སྟབས་ངག་ནས་འདོན་བདེ་བའི་ཁྱད་ཆོས་ལྡན་ཡོད། “ནའང་”
ཞེས་པར་མ་གཞི་ཡིག་ངོས་ཀྱི་ཚེག་བར་གཅིག་ལས་མེད་མོད་ངག་
སྦྱོར་དུ་ངེས་པར་སྒྲ་རིལ་པོ་གཉིས་སུ་འདོན་དགོས་པས་མ་མཐར་
ཡང་ཚིགས་བཅད་དེའི་རྐང་པ་ཁ་སྐོང་ལ་ཕན་ནུས་ཐོན་པ་ཞིག་
ཡོང་མི་ཐུབ། །
སྤྱིར་འཇིག་རྟེན་འགྲོ་བ་མིའི་བྱ་བྱེད་གང་ཞིག་ཡིན་ཀྱང་རང་གི་
ངོ་བོ་མ་བརླག་པའི་རྨང་གཞིའི་ཐོག་སྟབས་གང་བདེ་དང་འགྲོས་
གང་མགྱོགས་ཀྱི་ཕྱོགས་སུ་འཕེལ་འགྱུར་འགྲོ་བ་ནི་ཆོས་ཉིད་ཡིན་
228



ལེའུ་དྲུག་པ། དམངས་གཞས་ཀྱི་ཚིག་སྦྱོར་སྐྱོད་ཆོས་སྐོར་གླེང་བ།
ཞིང་དབུས་གཙང་ཡུལ་སྐད་ཀྱང་ཆོས་ཉིད་དེ་ལས་མ་འདས་པ་ཞིག་
ཡིན། དེ་ཡང་འབྲེལ་ཡོད་མཁས་དབང་འགའ་ཞིག་གིས་ “དབུས་
གཙང་ཡུལ་སྐད་དེ་བརྗོད་པ་བདེ་བ་དང་བརྗོད་པ་མྱུར་བ་གཙོ་
བོར་བྱས་པའི་ཕྱོགས་སུ་འཕེལ་རྒྱས་ཕྱིན་པ་ཡིན་ ་ （14）ཞེས་དཔྱད་
བརྗོད་མཛད་པ་ལྟར་ “ནའི" ཞེས་པའི་ཕྲད་དེའི་ཤུགས་ལས་ཀྱང་
དེང་དུས་ཀྱི་དབུས་གཙང་ཡུལ་སྐད་ཀྱི་འཕེལ་ཕྱོགས་ཏེ་དབུས་
གཙང་ཡུལ་སྐད་ལ་ངག་ནས་བརྗོད་གང་བདེ་དང་སྨྲ་གང་མགྱོགས་
ཀྱི་ཁྱད་ཆོས་ཤིག་རང་བཞིན་དུ་ཆགས་ཡོད་པ་མཐོང་ཐུབ་པས་ཁ་
སྐད་ནས་བྱུང་བའི་ཚིག་ཕྲད་ཀྱི་སྣང་ཚུལ་དེ་དག་ལས་བརྡ་སྤྲོད་ཀྱི་
ཆོས་ཉིད་འདྲ་མིན་མཐོང་ཐུབ་བོ།། ད་དུང༌ “དའི ” ཞེས་པའི་ཚིག་
དེ་ཡང་དབུས་གཙང་ཁུལ་གྱི་མང་ཚོགས་ཀྱི་ངག་ཐོག་ཏུ་རྩ་བ་
ཚུགས་པའི་ཕྲད་ཅིག་ཡིན་པས་གཞས་ཚིག་ནང་དུ་ཡང་ཕྲད་དེ་
སྤྱད་པའི་དམངས་གཞས་ཤིན་ཏུ་མང་བ་ཡོད་པ་སྟེ་དཔེར་ན། “མ་
གཞི་ལོ་ལ་བལྟས་ན།། རྒན་པ་རང་ནི་མིན་དའི།། ལྟོ་གོས་ཐོག་
ཧྲུལ་ཅན་གྱིས། ལུས་པོ་འུབ་ཆད་ཐེབས་སོང་།།”（15）ཞེས་པའི་
གཞས་ཚིག་ཁྲོད་ཀྱི་ཚིག་ “ དའི” ཞེས་པ་དེ་ཡང་དོན་སྟོན་ཚུལ་
ནའི” ཞེས་པའི་ཕྲད་དང་སྤྱིར་ན་མཚུངས་པའི་དམངས་ཁྲོད་ཀྱི་
སྐད་ལས་བྱུང་བའི་ཚིག་ཕྲད་ཅིག་ཡིན་ནོ། ། འོ་ན་ཁ་སྐད་ཀྱི་ཕྲད་
“ དའི” ཞེས་པ་དེར་ཡིག་སྐད་ནང་དོད་མཚུངས་ཀྱི་ཕྲད་ཡོད་དམ་
ཞེ་ན་ཡོད་ངེས་པ་སྟེ་བདག་གི་བསམ་པར་དེ་ནི་ལྷག་བཅས་ཀྱི་ཕྲད་
ཏེ་སོགས་ཀྱི་ངག་ཐོག་གི་རྣམ་པ་ཞིག་ཡིན་ནོ་སྙམ་མོ། ། དེར་
༡29



དབུས་གཙང་དམངས་གཞས་ལས་ཚེག་ཁྱིམ་དྲུག་མའི་ལུས་ལ་དཔྱད་པ་
བརྟེན་དེང་དུས་ཕྱོགས་བསྒྲིགས་བྱས་པའི་དམངས་གཞས་ནང་
མང་ཚོགས་ཀྱི་ངག་ཐོག་ནས་རང་བཞིན་དུ་བྱུང་བའི་ “དའི ” ཞེས་
པའི་ཚབ་ལ་ཐད་ཀར་དེ་སྒྲ་སྦྱར་བ་དེ་ཡང་ཡོངས་སུ་འཚམས་པ་
ཞིག་ཡིན། དཔེར་ན་དམངས་གཞས་ལས། “ཕ་ཡུལ་ཡོད་ད་ཡོད་དེ།།
རི་རྒྱལ་ལྷུན་པོས་བསྒྲིབས་སོང་། རི་རྒྱལ་ལྷུན་པོ་ཨོ་ཤེས།། ཕ་
ཡུལ་བསྟན་རོགས་གནང་དང་།” (16）ཞེས་པའི་རྐང་པ་དང་པོའི་
“ཡོད་དེ ཞེས་པའི་ཚིག་དེ་དབུས་གཙང་ཁུལ་གྱི་མི་རྣམས་ཀྱི་ངག་
ཐོག་དུ་ “ཡོད་དའི” ཞེས་འདོན་གྱི་ཡོད་པས་དེ་གཉིས་སྒྲ་ཐག་ཉེ་བ་
མ་ཟད་གོ་དོན་ལྷག་མ་འདྲེན་པ་གཅིག་མཚུངས་ཡིན་སྟབས་ཡིག་
ཐོག་ཏུ་འགོད་སྐབས་ལྷག་བཅས་ཀྱི་ཕྲད་དེ་སྒྲ་དེས་ཚབ་བྱེད་ཐུབ་པ་
བྱུང་ངོ༌། །
བཞི་པ། ཚིག་རྐང་ཁ་སྐོང་བྱེད་ཐབས་སྐོར།
དམངས་གཞས་ནི་མི་རྣམས་ཀྱིས་ངག་ནས་གྱེར་བའི་ངག་ཐོག་
གི་སྙན་ཚིག་གི་རིགས་ཤིག་ཡིན་སྟབས་བོད་ཀྱི་སྙན་རྩོམ་གྱི་འཕེལ་
ཕྱོགས་དང་འདྲ་བར་ཚིག་གི་སྡེབ་སྦྱོར་སྒྲིག་སྟངས་ཐད་ཤས་ཆེར་
ཚིག་རྐང་ཆ་སྙོམ་པའི་ཕྱོགས་སུ་གོང་འཕེལ་ཕྱིན་ཡོད་ཅིང་། གལ་
ཏེ་ཚིག་རྐང་རིང་ཐུང་ཤོར་ན་བབ་བསྟུན་གྱི་ཚིག་ཕྲད་ཁ་སྣོན་གྱིས་
ཚིག་རྐང་རིང་ཐུང་སྙོམ་པའི་ཐབས་ཤེས་སྤྱོད་ཀྱི་ཡོད། དཔེར་ན།
“ སེམས་ལ་ཕོག་པའི་སྐད་ཆ།། བཤད་ལ་ཚར་ནས་མེད་པར།།
23]



ལེའུ་དྲུག་ང༌། དམངས་ག་ཞེས་ཀྱི་ཚིག་སྦྱོར་ཁྱད་ཆོས་སྐོར་གླེང་བ་
མགོ་ལ་སྤགས་ཀྱི་ལྷན་པ།། བསྐྱོན་པ་གནང་ནས་གང་ཡོང་།།” (17)
ཞེས་པའི་ཚིག་རྐང་གཉིས་པའི་ནང་འཁོད་པའི་ “ ལ" སྒྲ་ནི་ཆེད་
མངགས་རྐང་པའི་རིང་ཐུང་སྙོམ་པའི་བྱེད་ནུས་ལྡན་པ་ཞིག་ཡིན།
དེ་འདྲ་ཡིན་སྟབས་ “ ལ” ཡིག་སྤྱད་དེ་ཚིག་རྐང་རིང་ཐུང་མ་སྙོམས་
ན་གཞས་ཚིག་དེ་འོས་མཐུན་གྱི་སྒྲ་གདངས་ལ་དྲངས་ནས་ལེན་
སྟབས་མི་བདེ་ཞིང་ཚིག་རྐང་མ་འགྲིག་པའི་ཞན་ཆ་ཞིག་རང་
བཞིན་དུ་ཐོན་གྱི་ཡོད། དེས་ན་དམངས་གཞས་གྱེར་ལེན་ལ་
དགའ་བའི་ངལ་རྩོལ་མི་དམངས་རྣམས་ཀྱིས་ངེས་གཏན་གྱི་ཚིག་
ཕྲད་ཁ་གསབ་བྱས་ཏེ་རྐང་པ་རིང་ཐུང་གཅིག་མཚུངས་བཟོ་བའི་
ཐབས་ཤེས་སྣ་མང་སྤྱོད་ཀྱི་ཡོད་པ་ཤེས་ཐུབ། །
ད་དུང་དཔེ་ཞིག་དྲངས་ན། “ཆུ་མོ་རྐ་འགོ་ཡ་ནས།། གཅུས་སུ་
ཚར་ནས་མེད་པར།། རྐ་གཞུག་སྣང་བ་གང་ཤར།། བྱས་སུ་ཆོག་གི་
མ་རེད།།” （18） ཅེས་པའི་ཚིག་རྐང་གཉིས་པ་དང་བཞི་པ་གཉིས་ནི་
བར་དུ་ཕྲད་ “སུ” སྤྱད་དེ་རྐང་པ་ཁ་སྐོང་བྱས་པ་ཞིག་ཡིན་པ་ལྟར་
རོ། །
སྤྱིར་ན་དམངས་གཞས་དེ་རིགས་གྱེར་ལེན་བྱ་ཡུལ་ཤས་ཆེར་
ངལ་རྩོལ་བྱེད་སར་ཡིན་སྟབས་རྩོམ་པ་པོའི་རྩོམ་ཡིག་ལྟར་ཆེད་
མངགས་ཚིག་གི་སྡེབ་སྦྱོར་ལ་དང་དོད་བྱེད་པའི་ཁོམ་པ་མེད་ཀྱང་
རང་རིགས་ནི་གནའ་སྔ་མོ་ནས་གླུ་གཞས་གསར་རྩོམ་ལ་བྱང་ཆུབ་
པའི་མི་རིགས་ཤིག་ཡིན་ཕྱིར་། སྔོན་རབས་ཀྱི་མེས་པོ་དམ་པ་
རྣམས་ཀྱིས་ངལ་རྩོལ་བྱེད་པ་དང་སྦྲགས་གླུ་གཞས་སྣ་ཚོགས་གསར་
231



དབུས་གཙང་དམངས་གཞས་ལས་ཚེས་་ཁྱིམ་དྲུག་མའི་ལུས་ལ་དཔྱད་པ།
རྩོམ་བྱེད་པའི་ཉམས་མྱོང་ཕུན་སུམ་ཚོགས་པ་ཞིག་ཕྱི་རབས་པར་
འཇོག་གནང་མཛད་ཡོད་སྟབས་ཚིག་གི་སྡེབ་སྦྱོར་ལ་ཞིབ་ཕྲའི་
བསམས ་གཞིགས་མི་དགོས་པར་གཞས་གདངས་སུ་ལེན་པའི་
བརྒྱུད་རིམ་ཁྲོད་རང་ཆས་སུ་ངག་ནས་དོན་པ་ལྟ་བུའི་ཁྱད་ཆོས་
ལྡན་པ་ཞིག་ཆགས་ཡོད། དེ་ལས་རྒྱ་ཆེའི་ངལ་རྩོལ་མི་དམངས་
རྣམས་ཀྱི་དམངས་གཞས་གསར་རྩོམ་བྱ་བའི་ཆུ་ཚད་མཐོ་བ་མཚོན་
ཡོད་ལ་ཁོང་ཚོའི་སྐད་ཡིག་བཀོལ་སྤྱོད་ཀྱི་བྱང་ཚད་ཀྱང་ཆེས་ཟབ་
པ་རྗེན་པར་མངོན་ཡོད། དེ་ཡང་དཔེར་ན་དམངས་གཞས་ལས།
“སེ་སྡོང་ཨ་ཚ་ཚ་པོའི། སེ་འབྲུ་འཐོགས་ཀྱིན་སྡོད་ལས། སྤང་
གཤོངས་རྩྭ་སྣ་འཛོམ་པའི།། སེར་ཤ་སྒྲུག་པར་འགྲོ་དགའ།།” （13) ཞེས་
པའི་ནང་གི “ སྡོད་ལས” ཞེས་པ་ནི་ཡིག་སྐད་ཀྱི་ “ སྡོད་པ་ལས ''
ཞེས་པ་དེ་རང་ཡིན་མོད་དགོས་དབང་གིས་ཚིག་འབྲུ་གསུམ་ཡོད་པའི་
རྗོད་པ་དེ་རྒྱུན་གཏན་ཁ་རྒྱུན་དུ་ཡོད་པའི་ “ ལས” སྒྲའི་སྦྱོར་ཚུལ་
སྤྱད་པས་ཡིག་འབྲུ་གཉིས་ཀྱིས་ཡོངས་སུ་ཚབ་བྱེད་ཐུབ་པ་བྱུང་ལ་
སྡུད་ཚིག་མངོན་གསལ་མེད་པར་རང་བཞིན་ཉིད་དུ་གནས་པས་ངག་
ཐོག་གི་གོམས་སྲོལ་དུ་གྱུར་པའི་སྐད་ཆའི་བརྗོད་འགྲོས་དང་འཚམས་
ཐུབ་པ་ཞིག་ཆགས་ཡོད་དོ། ། །
སྤྱིར་དབུས་གཙང་ཁུལ་གྱི་ཡུལ་སྐད་ནང་མིང་ཚིག་རྗོད་པ་
སོགས་ངག་ནས་མགྱོགས་པོར་འདོན་པའི་གོམས་སྲོལ་ཞིག་སྔ་མོ་
ནས་ཆགས་ཡོད་ཅིང་། ལྷག་པར་དུ་དམངས་གཞས་ནི་མི་དམངས་
ཀྱི་ངག་ཐོག་སྐད་ཆའི་སྙིང་བཅུད་ཡིན་པས་མིང་ཚིག་བར་གྱི་བསྡུ་
232



ལེའུ་དྲུག་པ། དམངས་གཞས་ཀྱི་ཚིག་སྦྱོར་ཁྱད་ཆོས་སྐོར་གླེང་བ།
བའི་ཁྱད་པར་མང་པོ་དམངས་གཞས་ལས་དེ་བས་གཏིང་ཟབ་ཅིག་
མངོན་ཡོད་པ་དཔེར་ན། དཀར་པོ་ང་རས་བྱུག་ཡོད།། དམར་པོ་ང་
རས་བྱུག་ཡོད། ལྷན་རྒྱས་དགོངས་པ་མ་ཚོམས།། རིན་པ་ང་རས་
སྤྲད་ཡོད།” （20） ཅེས་པར་མཚོན་ན་ “ང་རས ” ཞེས་པ་མང་ཚོགས་
ཀྱི་ཁ་སྐད་གསོན་པོ་ཞིག་ཡིན་མོད་དེང་སང་སྐྱེ་བོ་མང་པོ་ཞིག་གིས་
དེ་ནི་ཕལ་སྐད་ཡིན་པར་བརྩིས་ནས་དོར་རྐྱང་བྱས་ཏེ “ང་ཡིས” ཞེས་
བྲིས་ནས་བཅོས་ཀྱི་ཡོད། མ་གཞི་དེ་ལྟར་བཅོས་ཀྱང་འགྲིག་མོད་ཁ་
སྐད་ལས་བྱུང་བའི་ཚིག་འབྲུ་དེ་དེ་ལྟར་གནས་དགོས་པའི་རྒྱུ་མཚན་
དངོས་ཇི་ཡིན་ལ་བསམས་གཞིགས་བྱུང་མེད། “ང་རས " ཞེས་པ་ནི་
གཅིག་ནས་སྐད་འགྲོས་མགྱོགས་པར་སྨྲོས་པའི་དགོས་མཁོ་ལས་
བྱུང་བས་མ་རབས་མཁོ་མེད་ཀྱི་ཚིག་རོ་མིན། གཉིས་ནས་དེ་ནི་
“ང་རང་གིས” ཞེས་པའི་ངག་ཐོག་གི་སྡུད་ཚིག་ཅིག་ཡིན་པས་
དམངས་གཞས་ཀྱི་གདོད་མའི་རང་ཞལ་གསལ་པོར་མངོན་དགོས་
ན་ཡུལ་སྐད་བྱེ་བྲག་པའི་རྣམ་པ་ཇི་བཞིན་ཕབ་ལེན་བྱ་རྒྱུ་ཤིན་ཏུ་
གལ་ཆེའོ། །
གོང་དང་འདྲ་བར་རྒྱུན་དུ་དབུས་གཙང་ཡུལ་སྐད་ནང་སྤྱོད་
མུས་ཡིན་པའི་ཚིག་ “ང་རའི” ཞེས་པ་དང༌ “ཡོག་རེད'' ཅེས་པ་
སོགས་ནི་ངེས་གཏན་གྱི་ཆོས་ཉིད་ལས་བྱུང་བའི་མིང་དང་ཕྲད་ཀྱི་
སྡེབ་ཚུལ་ཡིན་ཞིང་དེ་དག་ངག་ཐོག་སྐད་ཆའི་ནང་གནས་བཞིན་
པ་མ་ཟད་དམངས་གཞས་ནང་དུ་ཡང་ཇི་མ་ཇི་བཞིན་གསལ་ཡོད།
དཔེར་ན། “ལྕགས་ལ་ལྕགས་ཀྱི་ཁེབས་གཅོད། ཟངས་ལ་ཟངས་ཀྱི་



དབུས་གཙང་དམངས་གཞས་ལས་ཚེག་ཁྱིམ་དྲུག་མའི་ལུས་ལ་དཔྱད་པ།
ཁེབས་གཅོད།། ཁྱོད་རའི་ཁ་ལ་རན་པའི།། རྡོ་ཡི་ཁེབས་གཅོད་ཡོག་
རེད།།” （21) ཅེས་པའི་ནང་གི་ “ཁྱོད་རའི་ ཞེས་པ་ནི་ “ཁྱོད་རང་གི
ཞེས་པའི་སྡུད་ཚིག་ཡིན་ཞིང་། “ཡོག་རེད” ཅེས་པ་ཡང་ “ཡོད་པ་
རེད” ཅེས་པའི་སྡུད་ཚིག་ཡིན་ཏེ་བསྡུ་ཚུལ་དེ་འདྲ་དབུས་གཙང་ཡུལ་
སྐད་ནང་ཁྱབ་ཆེ་བ་ཡིན། དཔེ ར་ན། ཨ་མདོ་བར་ ཨ མ་
མདོག” དང༌། ཆབ་མདོ་བར་ “ཆམ་མདོག ” ལྷོ་ཁ་བར་ “ ལྷོ་
ཁག” ལྷ་ས་བར་ “ལྷས་སག ” ཅེས་འབོད་པ་དེ་ཡང་ངག་ཐོག་སྐད་
ཆའི་བསྡུ་ཚུལ་མཚོན་པའི་དཔེ་མཚོན་མངོན་གསལ་དོད་པོ་ཞིག་
ཡིན་པ་ལས་ཤེས་ཐུབ། གོང་གསལ་མིང་ཚིག་གི་ཡིག་ཐོག་གི་བསྡུ་
ཚུལ་འདི་ལྟར་ཡིན་ཏེ་ཕྱི་མའི་སྔོན་འཇུག་གམ་མིང་གཞི་དེ་སྔ་མའི་
རྗེས་འཇུག་ཏུ་བསྡུས་ཤིང་། མིང་མཐའི་པ་བ་གཉིས་ག་ཡིག་ཏུ་
བཅོས་རྗེས་སྔ་མའི་རྗེས་འཇུག་ཏུ་སྒྲིལ་བ་ཚང་མ་གཅིག་མཚུངས་
ཡིན་པ་ལས་ཤེས་ཐུབ་པ་མ་ཟད་དབུས་གཙང་ཡུལ་སྐད་ནི་གནའ་
ནས་ད་བར་སྐད་གདངས་དང་ཚིག་ཚོགས་གང་ནས་བསམས་ཀྱང་
བོད་ཀྱི་ཡིག་སྐད་དང་བར་ཐག་ཉེ་ཤོས་ཡིན་པས་གཞས་ཚིག་ནང་གི་
སྣང་ཚུལ་དེ་རིགས་ལས་སྐད་བརྡའི་ཆོས་ཉིད་མང་པོ་ཞིག་ཤེས་
ཐུབ་སྙམ་མོ། །
མི་རྣམས་ཀྱིས་མིང་ཚིག་གི་བསྡུ་བའི་ཐབས་ཤེས་དེ་འདྲ་ཁོང་དུ་
ཆུད་སྟབས་ཚིགས་བཅད་ཀྱི་སྡེབ་སྦྱོར་བྱ་སྟངས་སྟབས་བདེ་ལ་
གནད་དུ་འཁེལ་བ་བྱུང་ཡོད་ཅིང་། དམངས་གཞས་གསར་རྩོམ་བྱ་
སྐབས་བརྗོད་ཚུལ་དམིགས་བསལ་འགའ་ཞིག་འཕྲད་ནས་ཚིག་
234



ལེའུ་དྲུག་པ། དམངས་གཞས་ཀྱི་ཚིག་སྦྱོར་ཁྱོད་ཚོས་སྐོར་གླེང་བ།
རྐང་རིང་ཐུང་སྙོམ་མི་བདེ་བ་ཆགས་པའི་ཚེ་རྒྱུན་གཏན་ཁ་སྐད་
ནང་མཐོང་དཀོན་པའི་བསྡུ་བའི་བྱ་ཐབས་ཀྱང་སྤྱོད་ཀྱི་ཡོད་པ་སྟེ་
དཔེར་ན། “ བྱམས་པའི་ཞལ་ལ་བལྟས་ན།། མིག་ཆུ་ཤོར་ལས་མི་
འདུག ། བྱམས་པའི་ཕ་མར་བལྟས་ན།། ཁོང་ཁྲོའི་རྒྱུ་ལས་མི་
འདུག །" （22） ཅེས་པའི་ཚིག་རྐང་གཉིས་པ་དེ་ཀློག་པའི་ཚེ་ “ལས”
སྒྲའི་ཤུགས་སུ་ “ ཤོར་རྒྱུ་ལས ” ཞེས་པ་བསྡུས་ཤིང་། བསྡུ་སྟངས་དེ་
འདྲ་རྒྱུན་གཏན་སྐད་ཆའི་ནང་ཤོད་སྲོལ་དཀོན་པས་གཞས་ཚིག་གི་
ནང་སྐབས་བསྟུན་དུ་སྤྱོད་པའི་ཚིག་གི་བསྡུ་ཐབས་ཤིག་ཡིན་ནོ། །
དཔེ་དེ་ལས་རྒྱ་ཆེའི་མང་ཚོགས་ཀྱིས་ཡུན་རིང་འཚོ་བའི་ལག་ལེན་
ནང་ཚིག་གི་སྡེབ་སྦྱོར་བྱ་སྟངས་ཐད་དགོས་པ་བྱུང་ཚེ་འུད་ཆེ་བའི་
བསྡུ་བའི་ཐབས་ཤེས་ལག་བསྟར་བྱས་ནས་བརྗོད་དོན་ཚང་གང་
ཐུབ་དང་ཚིག་རྐང་སྙོམ་གང་ཐུབ་ཀྱིས་གཞས་ཚིག་དེ་ངེས་གཏན་
གྱི་གཞས་གདངས་ལས་ལེན་ཐུབ་པ་བྱེད་ཀྱི་ཡོད་པ་མཚོན་ཐུབ། །
ང་ཚོས་གོང་དུ་དྲངས་པའི་དཔེ་གཞི་དག་ལས་མཐོང་ཐུབ་པར་
བོད་ཀྱི་དམངས་གཞས་ཀྱི་ཚིག་གི་སྡེབ་སྦྱོར་བྱ་སྟངས་ཐད་མི་རྣམས་
ཀྱིས་ཁྱད་ཆོས་ལྡན་པའི་བྱ་ཐབས་སྣ་ཚོགས་བཀོལ་སྤྱོད་བྱེད་པ་མ་
ཟད་དམངས་གཞས་ཀྱི་ཚིག་དེ་དག་རྐང་པའི་རིང་ཐུང་ཆ་མཚུངས་
ཤིག་དགོས་དོན་ནི་གཅིག་ནས་གཞས་ཚིག་རྣམས་ངེས་གཏན་གྱི་
དབྱངས་འགྲོས་ལ་བརྟེན་ནས་གྱེར་ལེན་བྱ་དགོས་པས་ངག་ནས་
གྱེར་བདེ་བའི་དགོས་པར་དམིགས་པ་ཞིག་ཡིན། གཉིས་ནས་ཚིག་
རྐང་རིང་ཐུང་ཆ་སྙོམ་པ་དེ་སྙན་ངག་རྩོམ་ཚུལ་དང་འདྲ་བར་
235



དབུས་གཙང་དམངས་གཞས་ལས་ཚེག་ཁྱིམ་དྲུ ་ ་མའི་ལུས་ལ་དཔྱད་པ།
ཚིགས་སུ་བཅད་པའི་ཡོན་ཏན་དུ་བརྩི་བའི་མཛེས་དཔྱོད་ལྟ་བ་
ཞིག་དམངས་ཁྲོད་དུའང་བརྩི་སྲུང་ཞུ་བཞིན་པ་ཤུགས་ནས་མཚོན་
མང་༽
ལྔ་པ། དམིགས་བསལ་གྱི་ངག་སྦྱོར་བྱེད་སྟངས།
དམངས་གཞས་ལས་བོད་མིའི་ངག་ཐོག་སྐད་ཆའི་ནང་བཀོལ་
སྤྱོད་བྱེད་པའི་དམིགས་བསལ་མིང་ཚིག་དང་ཚིག་ཕྲད་ཀྱི་སྣང་ཚུལ་
མང་པོ་ཞིག་མཐོང་ཐུབ་པ་མ་ཟད་བརྗོད་བྱ་མཚོན་སྟངས་ལ་ཐུན་
མོང་མ་ཡིན་པའི་ཁྱད་ཆོས་ལྡན་པའི་ངག་སྦྱོར་དང་ཚིག་རྒྱན་སྣ་
ཚོགས་ཤིག་ཉམས་སུ་མྱོང་རྒྱུ་ཡོད། དེ་ཡང་དམངས་གཞས་ལས།
“ སེམས་པ་སྐྱོ་གཅིག་སྐྱོ་གཉིས།། ད་ལོའི་ལོ་ལས་སྐྱོ་བ།། ང་རང་སྐྱོ་
བས་མ་ཚད།། ནམ་མཁའི་བྱ་ཡང་སྐྱོ་སོང་།།” （23） ཞེས་པའི་ནང་གི་
'' སྐྱོ་གཅིག་སྐྱོ་གཉིས ” ནི་གྲངས་དང་སྦྱར་ནའང་གྲངས་ཀྱི་དོན་དུ་
མ་ངེས་པར་ཧ་ཅང་སྐྱོ་བའི་དོན་སྟོན་པས་འདི་ལས་ངག་ཐོག་སྐད་
ཆའི་བརྗོད་སྲོལ་ཐུན་མོང་མིན་པ་མཚོན་ཡོད། དེ་བཞིན་དཔེར་ན།
“ བྱམས་པ་འཚོལ་ག ཅིག་འཚོལ་གཉིས།། ཁྲུམ་པ་མ གོ་རིལ་མ་
འཚོལ།། དགོས་པའི་སྐྲ་ལོ་མེད་པའི།། མི་དགོས་ཨམ་ཅོག་ཀྲོང་
ཀྲོང་།” （2A） ཞེས་པའི་ “ འཚོལ་གཅིག་འཚོལ་གཉིས་” ཞེས་པ་དེར་
ཡང་མང་པོའི་དོན་ཞིག་གོ་རྒྱུ་ཡོད། ད་དུང་ཚིག་སྦྱོར་གྱི་རྣམ་པ་མི་
མཚུངས་ཀྱང་དོན་གྱི་སྟོན་སྟངས་ཐད་གོང་གསལ་གྱི་མིང་ཚིག་དེ་
236



ལེའུ་དྲུག་པ། དམངས་གཞས་ཀྱི་ཚིག་སྦྱོར་ཁྱད་ཆོས་སྐོར་གླེང་བ།
ཚོ་དང་མཚུངས་པའི་མིང་ཚིག་རིགས་ཤིག་ཡོད། མིང་ཚིག་དེ་
རིགས་དམངས་གཞས་ནང་འཁོད་པས་དེ་བས་གསོན་ཉམས་དོད་
པའི་ཚིག་སྦྱོར་དུ་འགྱུར་རོ། ། དཔེར་ན། སེམས་པ་དཀར་དང་མ་
དཀར།། དཀར་ཡོལ་ནང་གི་འོ་མ།། ལུས་པོ་བཙན་དང་མ་བཙན།།
སྒོ་ལྕགས་གསར་པའི་ཟེ་སོ།།” （25） ཞེས་པའི་དམངས་གཞས་དེའི་
ཚི ག་ ལ ས ་ “ ད ཀར ་དང་མ་ད ཀར” དང་ “ བཙན་དང་མ་
བཙན” ཟེར་བའི་ཚིག་ནི་ཧ་ཅང་དཀར་བ་དང་བཙན་པའི་གོ་དོན་
ལྡན་ཡོད། ཡང་དམངས་གཞས་ནང་ཚིག་འབྲུ་གསུམ་བསྐྱར་ཟློས་
སུ་བྲིས་པའི་མིང་ཚིག་རིགས་ཤིག་ཡོད་པ་དཔེར་ན་“ ཀྱོག་ཀྱོག་ཀྱོག ”
དང་། “ཙོག་ཙོག་ཙོག ” “ སིམ་སིམ་སིམ” ལྟ་བུའོ། ། མིང་དེ་
རིགས་དམངས་གཞས་ནང་དྲངས་པ་ནི་སྒྲ་རྒྱན་ལྟར་ཆེད་མངགས་
ཚིག་སྦྱོར་མཛེས་བྱེད་དུ་བཀོད་པ་མིན་ཡང་རྗོད་ཚིག་སྙན་པའི་
གྲོགས་སུ་འགྱུར་བ་མ་ཟད་སྐྱེ་བོའི་མགྲིན་པ་ལས་རང་བཞིན་དུ་
ཐོན་པའི་མིང་ཚིག་ཡིན་པས་ལྷུན་ཆགས་པའི་ཉམས་དང་ལྡན་ལ་
ཚིག་དེ་རིགས་སྦྱར་ཡུལ་གྱི་དངོས་པོ་གང་ཡིན་པ་དེ་དེ་བས་ཚད་
མཐོ་བའི་རྣམ་པར་འགོད་ཐུབ། དེ་ཡང་དཔེར་ན། “ཁྱེད་ཀྱིས་རི་
བོ་ཡིན་ཟེར།། ཙོག་ཙོག་ཙོག་ལ་བཞུགས་དང་
།། ང་ཡིས་རི་དྭགས་
ཡིན་ཟེར།། སྐོར་བ་ཡང་ཡང་བརྒྱབ་ཆོག།” （ 26 ）ཅེས་ པ འི་
“ཙོག ” སྒྲ་གསུམ་ཟློས་ཅན་གྱི་མིང་དེས་ཙོག་གེར་བསྡད་པའི་རྣམ་
པ་ནི་སྤྱིར་བཏང་ཙམ་མིན་པར་སྔར་བས་ལྷག་པ་ཞིག་མཚོན་ཡོད་
པ་ལྟ་བུའོ། །
237



དབུས་གཙང་དམངས་གཞས་ལས་ཚེག་ཁྱིམ་དྲུག་མའི་ལུས་ལ་དཔྱད་པ་
གོང་དུ་དྲངས་པའི་དཔེ་མཚོན་གྱི་མིང་དེ་འདྲ་དམངས་ཁྲོད་ཀྱི་
ངག་ཐོག་ཏུ་ཤིན་ཏུ་མང་ཞིང་དེ་རིགས་ཀྱིས་བྱ་དངོས་གང་གི་རྣམ་
པའམ་ངང་ཚུལ་གསོན་ཉམས་ལྡན་པར་སྟོན་གྱི་ཡོད། དཔེར་ན།
“གནམ་གྱི་དགུང་ལ་ཕྱིན་ན།། ཉི་ཟླས་བཀའ་བཀྱོན་གནང་ཡོང་།།
གསག་གསག་གསག་ལ་ཕྱིན་ནས།། མཇལ་འཕྲད་ཡོད་པ་ཞུས་ཆོ
ག །” (27） ལྟ་བུའི་ “གསག” སྒྲ་ལས་ཇི་ལྟར་འགྲོ་བའི་ངང་ཚུལ་གསལ་
བར་མཚོན་ཡོད་པས་ཚིག་འབྲུ་དེ་དག་མ་གཞི་སྐྱེ་བོ་སྤྱིར་བཏང་
པའི་ངག་ནས་བྱུང་ཡང་དམངས་ཁྲོད་རྩོམ་རིག་གི་ནང་དུ་དེ་དག་
གིས་ཚིག་གི་སྙན་ཆ་དང་དོན་གྱི་མཚོན་སྟོབས་གང་ལ་བསམས་
ཀྱང་གཞན་གྱིས་ཚབ་བྱེད་མི་ཐུབ་པའི་ཕན་ནུས་ཐོན་ཡོད།
སྤྱིར་བཏང་ཡིག་སྐད་ཀྱི་སྙན་རྩོམ་ཞིག་ཡིན་ཕྱིན་དཔེ་དོན་སྦྱོར་
བྱེད་ཀྱི་ཚིག་འབྲུ་གལ་ཆེན་ཏེ་མཚུངས་གསལ་གྱི་སྒྲ་སྦྱོར་བ་ཡོངས་
ཁྱབ་ཏུ་སྤྱོད་པའི་ཐབས་ཤེས་ཤིག་ཡིན། འོན་ཀྱང་དམངས་གཞས་
ཀྱི་ནང་མཚུངས་གསལ་གྱི་སྒྲ་མ་སྦྱར་ནའང་ཁ་སྐད་དུ་གོམས་འདྲིས་
ཟབ་པའི་ཚིག་སྦྱོར་བྱེད་ཚུལ་བེད་སྤྱད་པས་དེ་བས་གསོན་ཉམས་
དོད་པ་མ་ཟད་དཔེ་དོན་གཉིས་ཤིན་ཏུ་འབྲེལ་ཆགས་པའི་ཚིག་
ཉམས་འདོན་ཐུབ། དཔེར་ན། “གནམ་ལ་སྤྲིན་པ་འཁོར་འཁོར།།
ང་ཡིས་ཁྱེད་ལ་མ་འཁོར།། ཀོ་ཡོལ་ཡ་མར་སྦྱར་སྦྱར།། ཁྱེད་ཀྱིས་ང་
ལ་འབྱར་བྱུང་།།” (28）ཞེས་པའི་གཞས་ཚིག་དེ་ལས་ “ འཁོར་འཁོར་
ཞེས་པ་ནི “འཁོར་བ་བཞིན་དུ " ཞེས་པའི་དོན་ཡིན་ལ་ “སྦྱར་སྦྱར་
ཞེས་པ་དེ་ཡང་ “ སྦྱར་བ་བཞིན་དུ་ ཞེས་པའི་དོན་ཡིན་པས་
238



ལེའུ་དྲུག་པ། དམངས་གཞས་ཀྱི་ཚིག་སྦྱོར་ཁྱད་ཆོས་སྐོར་གླེང་བ
དམངས་ཁྲོད་ཀྱི་དཔེ་དོན་སྦྱོར་ཚུལ་དེ་ནི་སྟབས་བདེ་ཞིང་རང་
བཞིན་དོད་པ་ཞིག་ཆགས་ཡོད་པས་ཉན་ན་རྣ་བར་སྙན་པ་ཞིག་ཡིན་
ནོ། ། ཡང་དགག་སྒྲ་སྦྱར་བས་དམིགས་བསལ་ཡིན་ལ་ཤུགས་
བསྟན་གྱི་གོ་བ་གཏིང་ཟབ་འབྱིན་པའི་ཚིག་སྦྱོར་བྱ་སྟངས་ཤིག་
དམངས་གཞས་ནང་མང་པོ་ཡོད་དེ་དཔེར་ན། “ ལ་དེ་རྒོད་དཀར་ལ་
མོ།། མ་འཛེགས་པུས་མོ་ན་བྱུང་།། ཆུ་མིག་འབྲུག་ལྷའི་ཆུ་དེ། མ་
བཏུངས་ཕོ་བར་བརྒྱབ་བྱུང་།” (29）ཞེས་པའི་གླུ་ཚིག་ནང་གི་
དགག་སྒྲ་དེ་ཐད་ཀར་དུ་བལྟས་ན་གཏན་ཚིགས་དང་མི་མཐུན་པ་
ལྟ་བུར་སྣང་མོད་ཞིབ་པར་བསམས་ན་དགག་སྒྲ་དེར་ཤུགས་བསྟན་
གྱི་ཚིག་ནུས་ལྡན་པ་སྟེ་རྒོད་དཀར་ལ་མོ་ཧ་ཅང་མཐོ་བ་དང་འབྲུག་
ལྷའི་ཆུ་དེ་ཧ་ཅང་གྲང་བ་མི་རྣམས་ཀྱིས་སྔ་ས་ནས་རྦད་དེ་ཤེས་ཟིན་
པས་ད་གཟོད་ལ་དང་ཆུ་མིག་དྲན་པ་ཙམ་གྱིས་ཡིད་ལ་དངངས་
སྐྲག་སྐྱེ་དགོས་པ་ཞིག་ཆགས་པའི་དོན་དེ་ཤུགས་ནས་སྟོན་གྱི་ཡོད།
ད་དུང་དངོས་པོའི་རྣམ་པའམ་གནས་སྟངས་ཇི་བཞིན་སྟོན་
པའི་ཁ་སྐད་ཀྱི་མིང་ཚིག་རིགས་དཔེར་ན་སྒང་སྒང་གཤོང་གཤོང་
དང་། དཔུང་གདང་ཤིག་ཤིག དོ་པོ་དོ་པོ་སོགས་ཤིན་ཏུ་མང་
བས་ཞིབ་པར་བརྗོད་ཐབས་བྲལ་ཞིང་གོང་གསལ་རྣམས་ནི་དབུས་
གཙང་དམངས་གཞས་ཀྱི་ཚིག་སྦྱོར་རྒྱ་མཚོ་ལས་མང་ཚོགས་ཀྱི་ངག་
སྒོ་ལས་བྱུང་བའི་ཚིགས་བཅད་ཀྱི་སྡེབ་སྟངས་ཐུན་མོང་མིན་པའི་
རིགས་རྣམས་ཀྱི་དམིགས་བསལ་ཁྱད་ཆོས་ལ་རིགས་འབྱེད་ཀྱིས་ཆུ་
ཐིགས་ཙམ་ཞིག་དཔེ་མཚོན་དུ་དྲངས་པ་ལགས།
239



དབུས་གཙང་དམངས་གཞས་ལས་ཚེག་ཁྱིམ་དྲུག་མའི་ལུས་ལ་དཔྱད་པ།
དེ་དག་ལས་དམངས་གཞས་རྩོམ་མཁན་ངལ་རྩོལ་མི་དམངས་
ཀྱི་ངག་ཐོག་ཏུ་སློབ་སྦྱོང་ཞུ་འོས་པའི་བརྡ་སྤྲོད་ཀྱི་ཐབས་རྩལ་དང་
ཉམས་མྱོང་ཕུན་སུམ་ཚོགས་པ་ལྡན་པ་མ་ཟད་ཁོང་ཚོའི་ངག་ལམ་
དུ་སྟབས་བདེ་ལ་ནང་དོན་བསྡུས་པ་དང་གོ་དོན་ཟབ་པའི་སྐད་
ཆའི་བརྗོད་སྟངས་ཕུན་སུམ་ཚོགས་པ་ཞིག་ལྡན་པ་མཚོན་ཐུབ་ལ་
ཁོང་ཚོའི་གཏིང་ཟབ་པའི་བློ་གྲོས་དང་བབ་ཆགས་པའི་གཤིས་རྒྱུད་
ཀྱང་མཚོན་ཐུབ་པ་ཡིན་ནོ། །
ཡུལ་སྐད་ཆོས་སྐད་རྣམ་གཞག་འཇོག་ལ་མཁས་པའི་སྐྱེ་བོ་མང་
ན་ཡང་།།
སྐད་དང་ཡི་གེའི་འབྲེལ་བ་ལྷོད་པས་སྤྱི་སྐད་མ་ཆགས་སུ་ཡིས་
ལན།།
ཡུལ་ཆོས་སྐད་གཉིས་དགེ་མཚན་འདུས་པའི་ཚད་ལྡན་སྤྱི་སྐད་
ཀུན་ལ་མཁོ།།
འབངས་མི་ཕལ་གྱི་ངག་སྦྱོར་འདི་ཡང་ངེས་པར་མཁོ་བའི་མཐུན་
རྐྱེན་ལགས།།
མཆན་འགྲེལ།
（དམངས་གཞས་ཕྱོགས་བསྒྲིགས། བོད་ལྗོངས་མི་དམངས་དཔེ་སྐྲུན་ཁང་
ནས་༢༠༠༢ལོའི་ཟླ་ ༡ ༢ པར་པར་དུ་བསྐྲུན། (1） p517༔ （7） p3827 (8) p295
240



ལེའུ་དྲུག་པ། དམངས་གཞས་ཀྱི་ཚིག་སྤྱོར་ཁྱད་ཆོས་སྐོར་གླེང་བ།
(10} p254/ （11) 422/ (12） p395} {13 } p421/ （16 ） p458/ ( 19） p286=287/
(21} p269#（22) p279# （23) p259
（24） p323/（25） 35#（26） p273 (27) p388+
(28) p39）
（བོད་ཀྱི་དམངས་གཞས།） （དེབ་དང་པོ） བོད་ལྗོངས་མི་དམངས་དཔེ་
སྐྲུན་ཁང་ནས་༡༩༩༠ལོའི་ཟླ་༧པར་པར་དུ་བསྐྲུན། （2) p374/ (18）n67
（བོད་ཀྱི་དམངས་གཞས།》（དེབ་གཉིས་པ） བོད་ལྗོངས་མི་དམངས་དཔེ་
སྐྲུན་ཁང་ནས་༡༩༩༠ལོའི་ཟླ་༧པར་པར་དུ་བསྐྲུན། (3） p27/ (17）p379/
(29） p380
（ལྷོ་ཁའི་ཡུལ་གླུ་ལེགས་བཏུས།》 བོད་ལྗོངས་མི་དམངས་དཔེ་སྐྲུན་ཁང་ནས་
༡༩༩༥ ལོའི་ཟླ་དང་པོར་པར་དུ་བསྐྲུན། (4） p20! (5） n88/ (15） j32
（ལྷ་ས་ཁུལ་གྱི་དམངས་གཞས། ལྷ་ས་གྲོང་ཁྱེར་མང་ཚོགས་སྒྱུ་རྩལ་ཁང་ནས་
༡༩༨༩ལོའི་ཟླ་༤པར་པར་དུ་བསྐྲུན། (6） p81/ (9） p299 （20） pl74
(བོད་ལྗོངས་སློབ་གསོ།» བོད་ཡིག》(༢༠༠༠ལོའི་དུས་དེབ་གསུམ་པ） （14)
241



དབུས་གཙང་དམངས་གཞས་ལས་ཚེག་ཁྱིམ་དྲུག་མའི་ལུས་ལ་དཔྱད་པ།
མཇུག་བྱང་།
མི་རིགས་གང་འདྲ་ཞིག་ཡིན་ཀྱང་རང་རང་ལ་ཐུན་མོང་མ་ཡིན་
པའི་ཉམས་འགྱུར་གྱིས་ཕྱུག་པའི་དམངས་གཞས་ཡོད་པ་བཞིན་
ཚེག་ཁྱིམ་དྲུག་མའི་དམངས་གཞས་ནི་རང་ཅག་བོད་མི་རིགས་ཀྱི་
དམངས་ཁྲོད་གླུ་གཞས་ཀྱི་ཁྲོད་ནས་ཚབ་མཚོན་རང་བཞིན་ལྡན་
པའི་གླུ་ཚིག་གི་རྣམ་པ་གཙོ་བོ་ཞིག་ཡིན། དེར་བརྟེན་གླུ་ཚིག་གི་
རྣམ་པ་དེ་ཁོ་ནས་ཀྱང་བོད་ཀྱི་རྒྱ་ཆེའི་ངལ་རྩོལ་མི་དམངས་ཀྱི་ཐོན་
སྐྱེད་འཐབ་རྩོད་དང༌། སྤྱི་ཚོགས་འཐབ་རྩོད། དེ་བཞིན་རྒྱུན་
གཏན་གྱི་འཚོ་བའི་གནས་ཚུལ་སོགས་རྒྱ་ཁྱབ་གཏིང་ཟབ་ངང་
མཚོན་ཡོད་པ་མ་ཟད་ངལ་རྩོལ་པ་རྣམས་ཀྱི་བསམ་བློ་དང་རེ་སྨོན་
ཡང་རྗེན་པར་མངོན་ཡོད། དམངས་གཞས་ཀྱི་རྣམ་པ་དེ་ནི་ཐོག་
མར་དབུས་གཙང་ཁུལ་དུ་དར་ཡོད་པ་སྔོན་གྱི་ལོ་ རྒྱུས་དེབ་ཐེར་
དག་ལས་མཐོང་ཐུབ་ཅིང་། ལོ་རྒྱུས་གོང་དུ་འཕེལ་བ་དང་བསྟུན་
ནས་ངག་རྩོམ་རྣམ་པ་དེ་རིམ་བཞིན་བོད་ཡུལ་སྟོད་སྨད་གང་སར་
དར་ཁྱབ་བྱུང་ཡོད།
དེའི་ཕྱིར་ཚེག་ཁྱིམ་དྲུག་མའི་དམངས་གཞས་ནི་དར་ཡུན་ཆེས་
རིང་ལ་ཕོན་འབོར་མང་ཤོས་སུ་གྱུར་ཡོད་པ་མ་ཟད་བརྗོད་དོན་སྣ་
མང་ཕུན་སུམ་ཚོགས་པ་ཞིག་ཀྱང་ཆགས་ཡོད། དེས་ན་ང་ཚོས་
242



མཇུག་བྱང་།
-
2/7
TiR
1
དམངས་གཞས་ཀྱི་རྣམ་པ་དེར་གཏིང་ཟབ་པའི་རྟོག་དཔྱོད་དང་
ཞིབ་འཇུག་བྱ་རྒྱུ་དང་། དམངས་གཞས་ཀྱི་རྣམ་པ་གང་དེས་
གཙོས་པའི་གླུ་ཚིག་གི་རིགས་སྣ་ཚོགས་ལ་རྒྱུས་ལོན་བྱ་རྒྱུ་ནི་རྒྱ་ཆེའི་
མི་དམངས་ཀྱིས་ཉན་འདོད་ཅིང་གྱེར་བར་དགའ་བའི་དམངས་
གཞས་གསར་རྩོམ་གྱི་བྱ་གཞག་དེ་སྔར་བས་གོང་འཕེལ་འགྲོ་བར་
སྐུལ་འདེད་ཀྱི་ནུས་པ་ལྡན་པའི་བྱ་བ་ཞིག་ཡིན། རྒྱུ་མཚན་དེ་ལ་
བསམས་ནས་གོང་དུ་ཁོ་བོས་དབུས་གཙང་ཁུལ་གྱི་ཚེག་ཁྱིམ་དྲུག་
མའི་དམངས་གཞས་ཀྱི་ལུས་དེའི་བྱུང་འཕེལ་ལོ་རྒྱུས་དང་། བརྗོད་
བྱའི་དོན་གྱི་ཁྱད་ཆོས། རྗོད་བྱེད་ཚིག་གི་ཉམས་འགྱུར། དེ་བཞིན་
ངག་ཐོག་གི་ཚིགས་བཅད་དེ་དང་རྩོམ་རིག་གི་རྣམ་པ་གཞན་དག་
དབར་རང་བཞིན་དུ་ཆགས་པའི་འབྲེལ་བ་ཇི་ཡོད་གནད་དུ་བཟུང་
ནས་དཔྱད་བརྗོད་བྱས་ཏེ་ཚེག་བར་དྲུག་ཅན་གྱི་གླུ་ཚིག་གི་རིན་
ཐང་ལ་ཅུང་ཆ་ཚང་བའི་གདེང་འཇོག་བྱས་ཁུལ་ཡིན་ལགས།
འོན་ཀྱང་ཁོ་བོ་ནི་སྐྱེས་སྦྱངས་ཀྱི་བློ་རིག་དམན་པ་མ་ཟད་ཞིབ་
འཇུག་གི་ཉམས་མྱོང་རྒྱུ་ཁབ་ལྟར་ཕྲ་བས་ཆ་ཚང་ཞིང་གཏིང་ཟབ་
ལ་གནད་དུ་འཁེལ་བའི་དཔྱད་བརྗོད་བྱ་རྒྱུ་ནི་ཤིན་ཏུ་དཀའ་ཞིང་།
ཁ་རྒྱུན་དུ་ “མི་ལ་སྐྱོན་དང་ཤིང་ལ་མཛེར་པ་” ཟེར་བའི་དཔེ་ལྟར་
བདག་གི་དཔྱད་རྩོམ་འདིའི་ནང་ནོངས་འགལ་གྱི་ཆ་ཤས་ཇི་སྙེད་
ཅིག་ཡོད་ངེས་ཡིན་པས་ན་འདིར་ཁོ་བོས་སླར་ཡང་མཁྱེན་སྤྱན་
ཡངས་པའི་མཁས་དབང་རྣམས་དང་། རྒྱ་ཆེའི་ཤེས་ལྡན་རྣམས་
ཀྱིས་རིན་བྲལ་བཀའ་སློབ་དང་སྐྱོན་བཅོས་མཛད་པའི་རེ་འབོད་
ཞུའོ། །
243



དབུས་གཙང་དམངས་གཞས་ལས་ཚེག་ཁྱིམ་དྲུག་མའི་ལུས་ལ་དཔྱད་པ་
སྨྲས་པ།
དཀའ་ལས་སེམས་ཀྱིས་བརྒྱབ་པའི།། དཔྱད་རྩོམ་འདི་ལ་བལྟས་ན།
སློབ་གྲྭ་བསྐྱར་མ་འགྲིམས་པའི།། དོན་གོ་ཆོད་ཡོད་བསམས་བྱུང་།།
མི་རྒན་སློབ་གྲྭར་འགྲོ་བའི།། བྱ་བྱེད་དེ་ལ་བསམས་ན།།
ར་རྒན་གཡང་སར་འགྲིམས་པའི།། ངང་ཚུལ་ཡིད་ལ་འཁོར་བྱུང་།།
ཁོག་ལ་ལ་རྒྱ་བཅངས་ནས།།
གང་འབྲི་འདི་འབྲི་མ་ཤེས།།
རྩོམ་ཡིག་འབྲི་འདོད་ལངས་ཀྱང་
།།
ལུས་སེམས་སྐྱུར་མོར་བཏང་བྱུང་།།
དཔྱད་རྩོམ་གཟི་བརྗིད་ཁོག་སྟོང་།
མི་ཁ་རྒྱ་བསྒྲགས་བོད་བསྒྲགས།།
བྲིས་སུ་ཚར་ནས་མེད་པར།།
མ་འཁྱེར་རང་འཁྱེར་ཡིན་ནོ།།
མ་གཞི་ལེགས་བཤད་འབྲི་བའི།།
མགོ་མཇུག་ཚང་བའི་རྩོམ་ཡིག།
གོ་སྐལ་བདག་ལ་མེད་ཀྱང་།།
ཨུ་ཚུགས་བྱས་ནས་བྲིས་ཡོད།
བོད་ཡུལ་དབུས་སུ་སྐྱེས་པའི།། ལས་དང་སྐལ་བར་བསམས་ནས།།
བོད་གཞས་ཚེག་ཁྱིམ་དྲུག་མའི།། དཔྱད་བརྗོད་བདག་གིས་ཞུས་ཡོད།།
དགེའོ།། །།
244



ཟུར་ལྟའི་དཔྱད་ཡིག
ཟུར་ལྟའི་དཔྱད་ཡིག་གི་དཀར་ཆག
བོད་ཡིག་གི་དཔྱད་གཞི།
1, （མགུར་གླུའི་ལོ་རྒྱུས་དང་ཁྱད་ཆོས། དོན་གྲུབ་རྒྱལ་གྱིས་མཛད། མི་རིགས་
དཔེ་སྐྲུན་ཁང་ནས་ ༡༩ ར ༥ལོའི་ཟླ་༥ པར་པར་དུ་བསྐྲུན། །
2, (བོད་ཀྱི་དམངས་ཁྲོད་རྩོམ་རིག་སྤྱི་བཤད་བློ་གསར་འདྲེན་པའི་སྐུ་རེངས།
འབའ་སྟོད་པདྨ་དབང་རྒྱལ་དང་བཅུད་རྫ་གཡང་མོ་སྐྱིད་ཀྱིས་མཛད། མི་
རིགས་དཔེ་སྐྲུན་ཁང་ནས་༢༠༠༥ལོའི་ཟླ་དང་པོར་པར་དུ་བསྐྲུན།
, (ཆོས་འབྱུང་མཁས་པའི་དགའ་སྟོན། དཔའ་བོ་གཙུག་ལག་ཕྲེང་བས་མཛད།
མི་རིགས་དཔེ་སྐྲུན་ཁང་ནས་༡༩༨༦ལོའི་ཟླ་༦པར་པར་སྐྲུན་བྱས།
༣. (རྣལ་འབྱོར་གྱི་དབང་ཕྱུག་ཆེན་པོ་མི་ལ་རས་པའི་རྣམ་མགུར། རུས་པའི་
རྒྱུན་ཅན་གྱིས་མཛད། མཚོ་སྔོན་མི་རིགས་དཔེ་སྐྲུན་ཁང་ནས་༡༩༨༩ལོའི་
ཟླ་༩པར་པར་དུ་བསྐྲུན།
5, （རོལ་མོའི་བསྟན་བཅོས། ས་པཎ་ཀུན་དགའ་རྒྱལ་མཚན་གྱིས་མཛད། མི་
རིགས་དཔེ་སྐྲུན་ཁང་ནས་ ༡༩༨༦ལོའི་ཟླ་དང་པོར་པར་དུ་བསྐྲུན།
6. རྣམིག་ཡིད་རྣ་བའི་དགའ་སྟོན།» སྡེ་སྲིད་སངས་རྒྱས་རྒྱ་མཚོས་མཛད། བོད་
ལྗོངས་མི་དམངས་དཔེ་སྐྲུན་ཁང་ནས་༡༩༩༡ལོའི་ཟླ་༡༠ པར་པར་དུ་བསྐྲུན།
7. དམངས་རྩོམ་རྣམ་བཤད།༔ མིག་དམར་ལགས་ཀྱིས་མཛད། མི་རིགས་དཔེ་
245



དབུས་གཙང་དམངས་གཞས་ལས་ཚེག་ཁྱིམ་དྲུག་མའི་ལུས་ལ་དཔྱད་པ།
སྐྲུན་ཁང་ནས་༢༠༠༥ལོའི་ཟླ་༡༠པར་པར་དུ་བསྐྲུན།
༧, {བོད་ཀྱི་རྩོམ་རིག་ལོ་རྒྱུས་མུན་སེལ་སྒྲོན་མེ།» ལྷག་པ་ཆོས་འཕེལ་ལགས་ཀྱིས་
མཛད། བོད་ལྗོངས་མི་དམངས་དཔེ་སྐྲུན་ཁང་ནས་༢༠༠༣ལོའི་ཟླ་༣ པར་
པར་དུ་བསྐྲུན།
9… བོད་རིགས་ཀྱི་དམངས་གཞས་གཅེས་བསྡུས། མི་རིགས་དཔེ་སྐྲུན་ཁང་ནས་
༡༩ ༨ ༡ལོའི་ཟླ་༤ པར་པར་དུ་བསྐྲུན།
10, ༩ཆོས་འབྱུང་མེ་ཏོག་སྙིང་པོ་སྦྲང་རྩིའི་བཅུད། ཉང་བན་ཉི་མ་འོད་ཟེར་གྱིས་
མཛད། བོད་ལྗོངས་བོད་ཡིག་དཔེ་སྐྲུན་ཁང་ནས་ ༡༩ ར ར ལོའི་ཟླ་༣ པར་
པར་སྐྲུན་བྱས།
11:གླུ་གར་ཚངས་པའི་ཆབ་རྒྱུན།》ཞོལ་ཁང་བསོད་ནམས་དར་རྒྱས་ཀྱིས་
མཛད། བོད་ལྗོངས་མི་དམངས་དཔེ་སྐྲུན་ཁང་ནས་༡༩༩༢ལོའི་ཟླ་༦པར་
པར་དུ་བསྐྲུན།
12. （ཏུན་ཧོང་ནས་ཐོན་པའི་བོད་ཀྱི་ལོ་རྒྱུས་ཡིག་ཆ། བསྒྱུར་སྒྲིག་བྱ་མཁན་དབང་
རྒྱལ་དང་བསོད་ནམས་སྐྱིད། མི་རིགས་དཔེ་སྐྲུན་ཁང་ནས་ ༡༩ ༩ ༢ ལོའི་ཟླ་
༢པར་པར་དུ་བསྐྲུན།
1:. （ལ་དྭགས་རྒྱལ་རབས། བོད་ལྗོངས་མི་དམངས་དཔེ་སྐྲུན་ཁང་ནས་
༡༩༨༦ལོའི་ཟླ་༡༠ པར་པར་དུ་བསྐྲུན།
11. {བཀའ་ཐང་སྡེ་ལྔ།» གུ་རུ་ཨོ་རྒྱན་གླིང་པས་གཏེར་ནས་བཏོན། མི་རིགས་
དཔེ་སྐྲུན་ཁང་ནས་ ༡༩༨༦ལོའི་ཟླ་༡༢པར་པར་དུ་བསྐྲུན།
1:|, «དཔྱིད་ཀྱི་རྒྱལ་མོའི་གླུ་དབྱངས།》 རྒྱལ་བ་སྐུ་ཕྲེང་ལྔ་པས་མཛད། མི་རིགས་
དཔེ་སྐྲུན་ཁང་ནས་༡༩ ར ར ལོའི་ཟླ་༥པར་པར་དུ་བསྐྲུན།
246



ཟུར་ལྟའི་དཔྱད་ཡིག
16, （བོད་ཀྱི་ལོ་རྒྱུས་དེབ་ཐེར་ཁག་ལྔ། ནེའུ་པཎྜི་ཏ་སོགས་ཀྱིས་མཛད། བོད་
ལྗོངས་བོད་ཡིག་དཔེ་རྙིང་དཔེ་སྐྲུན་ཁང་ནས་༢༠༠༥ལོའི་ཟླ་༡༢པར་པར་
དུ་བསྐྲུན།
17, (རྡོ་རིང་པཎྜི་ཏའི་རྣམ་ཐར།) བསྟན་འཛིན་དཔལ་འབྱོར་གྱིས་མཛད། སི་
ཁྲོན་མི་རིགས་དཔེ་སྐྲུན་ཁང་ནས་༡༩༨༦ལོའི་ཟླ་༡ ༡ པར་པར་དུ་བསྐྲུན། །
18, (གཙང་ཁུལ་གྱི་ཡུལ་གླུ་ལེགས་བཏུས། བོད་ལྗོངས་མི་དམངས་དཔེ་སྐྲུན་
ཁང་ནས༢༠༠༡ལོའི་ཟླ་༤ པར་པར་སྐྲུན་བྱས།
19, (ལྷོ་ཁའི་ཡུལ་གླུ་ལེགས་བཏུས། བོད་ལྗོངས་མི་དམངས་དཔེ་སྐྲུན་ཁང་ནས་
༡༩༩༥ལོའི་ཟླ་༡ པོར་པར་དུ་བསྐྲུན།
20, （ལྷོ་ཁའི་དམངས་གཞས་ཕྱོགས་བཏུས། བོད་ལྗོངས་མི་དམངས་དཔེ་སྐྲུན་
ཁང་ནས་ ༡༩༩༩ལོའི་ཟླ་༡༢པར་པར་དུ་བསྐྲུན།
21. （ཀ་ལ་པིང་ཀའི་སྒྲ་དབྱངས།》 མཚོ་སྔོན་མི་རིགས་དཔེ་སྐྲུན་ཁང་ནས་
༡༩༨༩ལོའི་ཟླ་༨པར་པར་དུ་བསྐྲུན།
22. ༩བོད་རྒྱ་ཚིག་མཛོད་ཆེན་མོ།» མི་རིགས་དཔེ་སྐྲུན་ཁང་ནས་༡༩ ༩ ༣ལོའི་ཟླ་
༡༢ པར་པར་དུ་བསྐྲུན།
23. （བོད་ཀྱི་ལྷ་མོའི་འཁྲབ་གཞུང་། བོད་ལྗོངས་མི་དམངས་དཔེ་སྐྲུན་ཁང་ནས་
༡༩༨༩ལོའི་ཟླ ༡༠ པར་པར་སྐྲུན་བྱས།
24, (ངག་དབང་བློ་བཟང་རྒྱ་མཚོའི་རྣམ་ཐར། རྒྱལ་བ་སྐུ་ཕྲེང་ལྔ་པས་མཛད།
བོད་ལྗོངས་མི་དམངས་དཔེ་སྐྲུན་ཁང་ནས་༡༩༩༡ལོའི་ཟླ་༤ པར་པར་དུ་
བསྐྲུན།
25, (དམངས་གཞས་ཕྱོགས་བསྒྲིགས། བོད་ལྗོངས་མི་དམངས་དཔེ་སྐྲུན་ཁང་ནས་
247



དབུས་གཙང་དམངས་གཞས་ལས་ཚེག་ཁྱིམ་དྲུག་མའི་ལུས་ལ་དཔྱད་པ།
༢༠༠༢ལོའི་ཟླ་༡ ༢ པར་པར་དུ་བསྐྲུན།
28, ༣བསླབ་བྱ་ཉེར་མཁོ་ཕྱོགས་བསྒྲིགས།》 ཀན་སུའུ་མི་རིགས་དཔེ་སྐྲུན་ཁང་
ནས་༢༠༠༠ལོའི་ཟླ་དང་པོར་པར་སྐྲུན་བྱས།
27, （ཞབས་དཀར་བ་ཚོགས་དྲུག་རང་གྲོལ་གྱི་གསུང་འབུམ།» (པོད་དང་པོ) མཚོ་
སྔོན་མི་རིགས་དཔེ་སྐྲུན་ཁང་ནས་༢༠༠༢ལོའི་ཟླ་༤ པར་པར་དུ་བསྐྲུན།
8, ཤར་སྐལ་ལྡན་རྒྱ་མཚོའི་མགུར་འབུམ། མཚོ་སྔོན་མི་རིགས་དཔེ་སྐྲུན་ཁང་
ནས་༡༩༩༤ལོའི་ཟླ་༢ པར་པར་དུ་བསྐྲུན།
29, （བོད་ཀྱི་དམངས་གཞས།） （དང་པོ） བོད་ལྗོངས་མི་དམངས་དཔེ་སྐྲུན་ཁང་
ནས་ ༡༩ ༩ ༠ ལོའི་ཟླ་༧པར་པར་སྐྲུན་བྱས།
30. (དཔལ་སྤྲུལ་སྙན་རྩོམ་གཅེས་བཏུས། སི་ཁྲོན་མི་རིགས་དཔེ་སྐྲུན་ཁང་ནས་
༡༩༩༢ ལོའི་ཟླ་༧པར་པར་དུ་བསྐྲུན།
31, (བོད་ཀྱི་ལོ་རྒྱུས་རགས་རིམ་གཡུ་ཡི་ཕྲེང་བ། བོད་ལྗོངས་དཔེ་རྙིང་དཔེ་སྐྲུན་
ཁང་ནས་༢༠༠༦ལོའི་ཟླ་༢པར་པར་དུ་བསྐྲུན།
22, （ལྷ་ས་ཁུལ་གྱི་དམངས་གཞས། ལྷ་ས་གྲོང་ཁྱེར་མང་ཚོགས་སྒྱུ་རྩལ་ཁང་ནས་
༡༩༨༩ལོའི་ཟླ་༤པར་པར་དུ་བསྐྲུན།
33, (གསར་བྱུང་དམངས་གཞས། རྩོམ་པ་པོ་ཨ་ནུའུ། བོད་ལྗོངས་མི་དམངས་དཔེ་
སྐྲུན་ཁང་ནས་༢༠༠༣ལོའི་ཟླ་དང་པོར་པར་དུ་བསྐྲུན།
34, ·བོད་ཀྱི་དམངས་གཞས།（དེབ་གཉིས་པ)བོད་ལྗོངས་མི་དམངས་དཔེ་
སྐྲུན་ཁང་ནས ༡༩༩༠ལོའི་ཟླ་༧པར་པར་སྐྲུན་བྱས།
35, (ཞང་ཞུང་སྲིད་པའི་གྲེ་འགྱུར། བོད་ལྗོངས་མི་དམངས་དཔེ་སྐྲུན་ཁང་ནས་
༡༩༩༥ ལོའི་ཟླ་༨ པར་པར་སྐྲུན་བྱས།
248



ཟུར་ལྟའི་དཔྱད་ཡིག
36. «དབྱངས་ཅན་ངག་གི་འགྱུར་ཁུག》(ཡུན་ནན་བདེ་ཆེན་རྫོང་གི་དམངས་ཁྲོད་
གླུ་གཞས་གཅེས་བསྒྲིགས།） མི་རིགས་དཔེ་སྐྲུན་ཁང་ནས་༢༠༠༦ལོའི་ཟླ་
དང་པོར་པར་དུ་བསྐྲུན།
37,（འབའ་བྲོ། སི་ཁྲོན་མི་རིགས་དཔེ་སྐྲུན་ཁང་ནས་ ༡༩༨༥ ལོའི་ཟླ་༦པར་
པར་དུ་བསྐྲུན།
38, （བོད་ཀྱི་ཤེས་རིག་ཞིབ་འཇུག མི་རིགས་དཔེ་སྐྲུན་ཁང་ནས་༡༩༩༨ལོའི་ཟླ་
༢པར་པར་དུ་བསྐྲུན། །
39, （ལྷོ་ཁའི་དམངས་ཁྲོད་གཞས་མ་གཏམ་ཕྱོགས་བཏུས།》 བོད་ལྗོངས་མི་
དམངས་དཔེ་སྐྲུན་ཁང་ནས་༢༠༠༥ལོའི་ཟླ་ ༡ ༢ པར་པར་དུ་བསྐྲུན།
༣༠, (བོད་ལྗོངས་ངལ་རྩོལ་གླུ་གཞས། མི་རིགས་དཔེ་སྐྲུན་ཁང་ནས་༢༠༠༥ལོའི་
ཟླ་༧པར་པར་དུ་བསྐྲུན།
41. (སྙན་ངག་ལ་འཇུག་ཚུལ་ཚིག་རྒྱན་རིག་པའི་སྒོ་འབྱེད། མཚོ་སྔོན་མི་རིགས་
དཔེ་སྐྲུན་ཁང་ནས་༢༠༠༡ལོའི་ཟླ་༩པར་པར་དུ་བསྐྲུན།
42, （ཡར་ཀླུང་གླུ་གསར།》 མཁས་གྲུབ་ལགས་ཀྱིས་མཛད། བོད་ལྗོངས་མི་
དམངས་དཔེ་སྐྲུན་ཁང་ནས་༢༠༠༡ལོའི་ཟླ་༧པར་པར་དུ་བསྐྲུན།
4… བོད་ལྗོངས་དབུས་གཙང་ཁུལ་གྱི་དམངས་ཁྲོད་གཏམ་རྒྱུད། མི་རིགས་དཔེ་
སྐྲུན་ཁང་ནས་༡༩༨༥ལོའི་ཟླ་༡༠པར་པར་དུ་བསྐྲུན།
4, (བོད་ཀྱི་གཏམ་དཔེ་ཕྱོགས་བསྒྲིགས། བོད་ལྗོངས་མི་དམངས་དཔེ་སྐྲུན་ཁང་
ནས་༡༩༩༠ལོའི་ཟླ་༡༢པར་པར་དུ་བསྐྲུན།
46, (ཕལ་པའི་ཁྱིམ་ཚང་གི་སྐྱིད་སྡུག》 བཀྲ་ཤིས་དཔལ་ལྡན་གྱིས་མཛད། བོད་
ལྗོངས་མི་དམངས་དཔེ་སྐྲུན་ཁང་ནས་༢༠༠༦ལོའི་ཟླ་༧པར་པར་དུ་
249



དབུས་གཙང་དམངས་གཞས་ལས་ཚེག་ཁྱིམ་དྲུག་མའི་ལུས་ལ་དཔྱད་པ།
བསྐྲུན།
16. (རྒྱུད་སྐུད་སྟེང་གི་རྣམ་ཤེས།》 བཀྲ་ཤིས་དཔལ་ལྡན་གྱིས་མཛད། མི་རིགས་
དཔེ་སྐྲུན་ཁང་ནས་༡༩༩༩ལོའི་ཟླ་༧པར་པར་དུ་བསྐྲུན།
47, (རྩོམ་རིག་རྣམ་བཤད། སྟོབས་རྒྱལ་ལགས་ཀྱིས་མཛད། མི་རིགས་དཔེ་སྐྲུན་
ཁང་ནས་༢༠༠༥ལོའི་ཟླ་༡༠པར་པར་དུ་བསྐྲུན། །
༣8, cགཙུག་གཡུ། དཔལ་འབྱོར་ལགས་ཀྱིས་མཛད། བོད་ལྗོངས་མི་དམངས་དཔེ་
སྐྲུན་ཁང་ནས་༢༠༠༣ ལོའི་ཟླ་༥པར་པར་དུ་བསྐྲུན།
༥༠, (མུན་འཇོམས་ནོར་བུའི་ཕྲེང་བ། དོར་ཞིས་མཛད། མི་རིགས་དཔེ་སྐྲུན་
ཁང་ནས་༡༩༩༦ལོའི་ཟླ་༡ ༡ པར་པར་དུ་བསྐྲུན།
50. 《བོད་ལྗོངས་སློབ་གསོ།» ( བོད་ཡིག） (༢༠༠༠ལོའི་དུས་དེབ་གསུམ་པ)
རྒྱ་ཡིག་གི་དཔྱད་གཞི།
1. དམངས་སྲོལ་རིག་པ་སྤྱི་བཤད།》（རྒྱ་ཡིག） ཝང་ཅོན་གྱིས་མཛད། པེ་ཅིང་
སློབ་ཆེན་དཔེ་སྐྲུན་ཁང་ནས་༢༠༠༢ལོའི་ཟླ་༩ པར་པར་དུ་བསྐྲུན།
༧, (ནུབ་བྱང་མི་རིགས་ཀྱི་ཡུལ་གླུའི་རིག་པ།» (རྒྱ་ཡིག）གཙོ་སྒྲིག་པ་ཧའོ་སུའུ་མིན།
མི་རིགས་དཔེ་སྐྲུན་ཁང་ནས་༢༠༠༡ལོའི་ཟླ་༦པར་པར་སྐྲུན་བྱས།
3. (ཀྲུང་གོའི་དམངས་ཁྲོད་རྩོམ་རིག (རྒྱ་ཡིག） ལིའི་ཧུའི་ཧྥང་གིས་མཛད། ཝུའུ་
ཧན་སློབ་ཆེན་དཔེ་སྐྲུན་ཁང་ནས་༡༩༩༩ལོའི་ཟླ་༨པར་པར་དུ་བསྐྲུན།
4. བོད་ཀྱི་རོལ་དབྱངས་ཀྱི་ལོ་རྒྱུས་གླེང་བ། （རྒྱ་ཡིག） སྤེན་རྡོར་ལགས་ཀྱིས་
མཛད། ཀྲུང་གོའི་བོད་རིག་པ་དཔེ་སྐྲུན་ཁང་ནས་༢༠༠༦ལོའི་ཟླ་༢ པར་
པར་སྐྲུན་བྱས།
༡50



ཟུར་ལྟའི་དཔྱད་ཡིག
3, དམངས་ཁྲོད་རྩོམ་རིག་རགས་གླེང་། （རྒྱ་ཡིག） དབོན་ཅན་ཀྲུང་གིས་མཛད།
པེ་ཅིང་སློབ་ཆེན་དཔེ་སྐྲུན་ཁང་ནས་༢༠༠༦ལོའི་ཟླ་༧པར་པར་དུ་བསྐྲུན།
6, (བོད་རིགས་ཀྱི་རྩོམ་རིག་ཞིབ་འཇུག》(རྒྱ་ཡིག）ཐུང་ཇིན་ཧྭ་ཡིས་མཛད།
ཀྲུང་གོའི་བོད་རིག་པ་དཔེ་སྐྲུན་ཁང་ནས་༢༠༠༢ལོའི་ཟླ་ ༡ ༢པར་པར་སྐྲུན་
བྱས།
7. （ཚངས་དབྱངས་རྒྱ་མཚོ་དང་ཁོང་གི་མགུར་གླུའི་ཞིབ་འཇུག» (རྒྱ་ཡིག) བོད་
ལྗོངས་མི་དམངས་དཔེ་སྐྲུན་ཁང་ནས་ ༡༩ ར ༥ ལོའི་ཟླ་ ༡༠ པར་པར་དུ་
བསྐྲུན།
8, (བོད་ལྗོངས་སྲོལ་རྒྱུན་རོལ་དབྱངས་གཅེས་བསྡུས།》（རྒྱ་ཡིག) བོད་ལྗོངས་མི་
དམངས་དཔེ་སྐྲུན་ཁང་ནས་༡༩༩༧ལོའི་ཟླ་༡༡ལ་པར་སྐྲུན་བྱས།
9, （སེར་མོ་བའི་རྒྱལ་ཁམས་འཇིགས་པ། (རྒྱ་ཡིག） ཨ་རི་བ་གེལ་སི་ཐན་གྱིས་
བརྩམས། ཀྲུང་གོའི་བོད་རིག་པ་དཔེ་སྐྲུན་ཁང་ནས་༢༠༠༥ལོར་པར་དུ་
བསྐྲུན།
10, （དམངས་ཁྲོད་རྩོམ་རིག་གི་བསླབ་དེབ། （རྒྱ་ཡིག） མཐོ་རིམ་སློབ་གསོ་དཔེ་
སྐྲུན་ཁང་ནས་༢༠༠༦ལོའི་ཟླ་༥ པར་པར་དུ་བསྐྲུན།
11, (ཀྲུང་གོའི་དམངས་ཁྲོད་རྩོམ་རིག་སྤྱི་བཤད། (རྒྱ་ཡིག) ཏོན་བའོ་ལིན་གྱིས་
མཛད། པེ་ཅིང་སློབ་ཆེན་དཔེ་སྐྲུན་ཁང་ནས་༢༠༠༢ལོའི་ཟླ་༧པར་པར་
སྐྲུན་བྱས།
༡དུ།



དབུས་གཙང་དམངས་གཞས་ལས་ཚེག་ཁྱིམ་དྲུག་མའི་ལུས་ལ་དཔྱད་པ།
ཐུགས་རྗེ་ལེགས་འབུལ་ཞུ་ཡིག
ཐོག་མར་བདག་གི་སློབ་སྟོན་བཤེས་གཉེན་རྡོ་དགོན་གསང་
བདག་རྡོ་རྗེ་མཆོག་ལ་བཀའ་དྲིན་སྙིང་བཅངས་ཀྱིས་ཐུགས་རྗེ་ཆེ་
ཞེས་ཞུ་རྒྱུ་སྟེ། ད་ཕན་བགྲང་བྱ་གསུམ་ལ་ཉེ་བའི་སློབ་གཉེར་བྱེད་
པའི་རིང་ཁོང་གི་ལྷག་བསམ་རྣམ་པར་དཀར་བའི་ཐུགས་དགོངས་
ལས་འཁྲུངས་པའི་བཀའ་སློབ་ཀྱི་བདུད་རྩི་མྱོང་བའི་སྐལ་བ་བྱུང་
ཞིང་། ལྷག་པར་དུ་ཁོ་བོའི་སློབ་ཐོན་དཔྱད་རྩོམ་འདི་ཐོག་མར་
འབྲི་རྩོམ་གྱི་ལས་ལ་ཞུགས་པ་ནས་མཐའ་མ་ཅུང་ཟད་ཆ་ཚང་བ་
ལེགས་གྲུབ་ཐུབ་པའི་བར་གང་ཅིའི་མཛུབ་ཁྲིད་དང་། དགོངས་
འཆར་གང་མང་ལྷུག་སྩོལ་མཛད་པས་བཀའ་དྲིན་ཤིན་ཏུ་ཆེ། ད་
དུང་མཁྱེན་སྤྱོད་ཀྱི་འབྲས་བཟང་ཁུར་དུ་ལྕི་བའི་དགེ་བའི་བཤེས་
གཉེན་དམ་པ་ཚེ་དབང་མཆོག་གི་ཞལ་སྒོ་ལས་བལྟམས་པའི་ལེགས་
བ ཤད་ཉི་མའི་སྣང་བས་བདག་བློ་རྨོངས་པའི་མུན་པ་ཅུང་ཟད་
སེལ་བའི་གོ་སྐལ་ཐོབ་པས་ན་འདིར་དམ་པ་གང་གི་གཞལ་མེད་
བཀའ་དྲིན་ལ་སྙིང་དབུས་ནས་རྗེས་དྲན་ཞུ་བཞིན་དུ་རིག་པའི་
དཔའ་བོ་གང་དེའི་རྣམ་པར་ཐར་པ་ཅུང་ཟད་ཡིད་ལ་བྱེད་པ་ཡང་
སྐལ་བ་བཟང་བའི་ལས་བཟང་ཡིན་ནོ་སྙམ་དུ་མཆིས། དེ་བཞིན་



ཐུགས་རྗེ་ལེགས་འབུལ་ཞུ་ཡིག
དགེ་བའི་བཤེས་གཉེན་མིག་དམར་མཆོག་ནས་སློབ་ཐོན་དཔྱད་
རྩོམ་དང་འབྲེལ་ཡོད་ཀྱི་གཞུང་ལུགས་ཐད་ཀྱི་སློབ་སྟོན་གང་མང་
བསྩལ་ཞིང་། འབྲེལ་ཡོད་དཔྱད་གཞི་ཡང་མི་ཉུང་བ་མཁོ་འདོན་
མཛད་པར་སྙིང་ཐག་པ་ནས་ཐུགས་རྗེ་ཆེ་ཞུ་རྒྱུ་ཡིན་ལགས། གཞན་
ཡང་ལོ་ངོ་གསུམ་རིང་བདག་ལ་ཕྱོགས་གང་ཅིའི་ཤེས་ཡོན་སློབ་
ཁྲིད་ཀྱིས་ལམ་སྟོན་བཀའ་སློབ་གནང་མྱོང་བའི་དགེ་རྒན་རྣམས་
དང་། དེ་བཞིན་ཕན་ཚུན་མཛའ་བའི་ལ་རྒྱུས་སྦྲེལ་ཞིང་ལྷག་བསམ་
དཀར་བའི་སློབ་གྲོགས་རྣམས་ཀྱིས་ཀྱང་གང་ཅིའི་དགོངས་འཆར་
དང་། ཁ་ཞེ་མཚུངས་པའི་རྒྱབ་སྐྱོར་གནང་བར་ཐུགས་རྗེ་ཆེ་ཞུ་རྒྱུ་
ཡིན། །
མདོར་ན་སྐྱེས་སྦྱངས་རིག་པའི་འཁོས་སྟོབས་ཉག་ཕྲ་བའི་གྱི་ན་
པ་བདག་ལྟ་བུ་ལ་ཡང་རང་གི་བསམ་འདུན་ཅུང་ཟད་ཡིག་ལམ་དུ་
ཕབ་པའི་བྱ་བ་ལམ་དུ་ལྷོངས་པའི་སྐལ་བ་ཕྲན་ཙམ་ཐོབ་པ་ནི་བླ་ན་
མེད་པའི་དགེ་བའི་བཤེས་གཉེན་དམ་པ་རྣམས་ཀྱི་བཀའ་དྲིན་གྱི་
བདག་རྐྱེན་བཟང་པོ་ཁོ་ནས་རབ་ཏུ་བསྐྱེད་པའི་བྱས་འབྲས་འབའ་
ཞིག་དུ་ཟད་ན་འདི་ལས་བྱུང་བའི་ལེགས་ཚོགས་ཇི་ཡོད་མཐའ་
དག་རང་ཅག་བོད་ཀྱི་རིག་གཞུང་བཟང་པོ་འདི་ཉིད་བླ་ནས་བླར་
འཕགས་པའི་རྒྱུར་གྱུར་ཅིག
བོད་ལྗོངས་སློབ་གྲྭ་ཆེན་མོའི་རིག་གཞུང་སློབ་གླིང་དུ་
སྤྱི་ལོ་2007 ལོའི་ཟླ་༣ པའི་ཚེས་༡ ཉིན།



དཔལ་འཛོམས།
དཔེ་སྒྲིག་འགན་ཁུར་པ།
ཚུ fE +f! .
མདུན་ཤོག་ཇུས་འགོད་པ། །
£ # % |;
མེ་ལོང་། །
%
E
༄༅། །དབུས་གཙང་དམངས་གཞས་ལས་
ཚེག་ཁྱིམ་དྲུག་མའི་ལུས་ལ་དཔྱད་པ།
རྩོམ་པ་པོ། སྤེན་པ་རྒྱ་མཚོ།
དཔེ་སྐྲུན་མཁན། མི་རིགས་དཔེ་སྐྲུན་ཁང་།
འགྲེམས་སྐྱེལ་མཁན། ། མི་རིགས་དཔེ་སྐྲུན་ཁང་གི་བོད་ཡིག་རྩོམ་སྒྲིག་ཁང་།
གནས་ཡུལ།
པེ་ཅིན་ཧོ་ཕིང་ལ་བྱུང་འམ་ཨང་14པ།
ཉྫག་མང་།
100013
ཁ་པར་ཨང་གྲངས། jij -64227665
བརྒྱུད་འཚོང་མཁན། རྒྱལ་ཡོངས་ས་གནས་སོ་སོའི་ཞིན་ཧཱུྃ་དཔེ་ཚོང་ཁང་།
དེབ་ཚད།
850mm x I168mm L/32
པར་ཤོག
8. 375
པར་གཞིའི་སྒྲིག་ཐེངས། 2011ལོའི་ཟླ7པར་པར་གཞི་དང་པོ་བསྒྲིགས།
པར་ཐེངས། 2011ལོའི་ཟླ7པར་པེ་ཅིན་དུ་པར་ཐེངས་དང་པོ་བསྒྲུབ།
པར་གྲུངས།
{M0[ -30
རིན་གོང་སྒོར། 15. )
ISBN 978 --7 - 105 - 116)1 -0/] : 634 ( པོད71)



图书在版编目(CIP)数据
藏六言体民歌的渊源与发展:藏文/边巴加措著,
-- 北京:民族出版社,24111.7
ISBN 978-7-105 - 11601 -0
… 1.1藏族 - 民歌 - 研究-中国
1. … .
- 藏语W.DJ607.214
中国版图书馆 CIP 数据核字(2011)第145167号
民族出版社出版发行
(北京和平里北街14号 邮编100013)
http://www.mzebs.com
各地新华书店经销
北京佳顿印务有限公司印刷
2011年7月第1版 2011年7月北京第1次印刷
开本:850 毫米xl168 毫米 132 印张:8.375
印数: 10001 - 3000 册 定价:15.00 元
ISBN 978-7-105 -11601-0/}·664(藏71)
【職文室电话:642753|| 发行部电话:58131509)
